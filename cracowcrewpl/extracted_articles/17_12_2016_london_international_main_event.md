# London International Championships – Main Event  

December 17, 2016  
Kategorie: Artykuły  
Czwartek 8.12.2016  

Budzę się wcześnie rano, żeby pozałatwiać na mieście wszystkie sprawunki przed wylotem.Biegam jak szalony i ostatecznie zdyszany docieram na miejsce spotkania z Bonkiem nie załatwiając praktycznie nic.  
Zupełnie, jakby nad ranem stado czarnych kotów przebiegło mi drogę. Nie ma co się załamywać, samolot odlatuje o godzinie 18:00. Po trwającym 3 godziny locie lądujemy na terminalu piątym lotniska Heathrow. Chwilkę spędzamy na dotarcie do metra i jadąc ponad 2 godziny z przesiadkami (o zgrozo) dojeżdżamy do hotelu. Chwilka stania na recepcji i trafiamy do naszego pokoju. Szybkie oględziny naszego tymczasowego lokum, ogarnianie przejściówek do gniazdek i idziemy spać. Jutro trzeba wcześnie wstać!

Piątek 9.12.2016  
Pobudka o 6:00 czasu lokalnego, poranna toaleta i hotelowe śniadanie na zasadzie „płacisz raz i jesz ile chcesz”. Decklisty przygotowane, karty policzone. Pełni optymizmu zmierzamy w stronę hal ExCel London.  
Na miejscu szybko odbieramy badge gracza, promkę Double Colorless Energy, przypinkę Raichu oraz matę. Po chwili spotykamy Lesia i razem idziemy powitać resztę Polaków. Zegar tyka, wybija godzina 9:00 – players meeting. Miejsca zostają rozwieszone i każdy idzie szukać swojego. Czekamy, aż wszyscy zasiądą, krótkie ogłoszenia parafialne, sędziowie zbierają decklisty i zaczyna się – pairingi na rundę pierwszą zostają rozwieszone.  

Runda 1  
Sarah Beckwith (US)  
Podchodzę do stolika, przy którym powinienem rozegrać swoja pierwszą rundę, a moim oczom ukazuje przyjaźnie wyglądająca Poke-mama.
Tasujemy nasze talie, przeciwniczka raz nie trafia Pokemona, wybieramy nasze startery przy okazji dyskutując o drobnostkach. Nasłuchałem się między innymi o tym, że jej syn był bardzo dobrym graczem w juniorach, a obecnie walczy w kategorii senior. Ona sama podchodzi do tej karcianki bardzo poważnie i walczy o wysokie stoliki. Jedynym istotnym faktem dla mnie było to, że ta kobieta będzie prawdopodobnie czepiać się każdego mojego zagrania, ale mówi się trudno.
Rozpoczynamy pierwszą grę, odsłaniamy nasze Pokemony. Ja zaczynam Magearną EX, dodatkową kartą, którą dobrałem była Giratina EX, więc ona od razu trafiła na bench. Po drugiej stronie widzę Yveltala EX. W duchu sobie przekląłem, to jeden z trudniejszych match-upów i liczyłem na to, że uda mi się go jakoś ominąć. Sarah zaczyna bardzo agresywnie, dokłada następnego Yveltala EX, dokłada Double Colorless Energy, dwa razy pod rząd trafia Max Elixir, rzuca N’a i oddaje turę. Odświeżenie ręki bardzo mi pomogło. Giratina EX dostaje Double Dragon Energy, Fighting Fury Belta, zbijam DCE przeciwniczki Enhanced Hammerem i trafiam Crushing Hammera, żeby pozbyć się jednej Dark Energy. Na ręce zostaje mi Trainers’ Mail i DCE, ale decyduję się nic więcej nie zagrywać na wypadek następnego N’a ze strony przeciwniczki. Jej tura wygląda dość biednie – energia z ręki, Trubbish na stół i pass. Zadowolony, że może uda się wygrać dobieram z topa Professora Sycamore, dokładam DCE pod Giratinę EX, zagrywam Trainers’ Maila i w tym momencie zauważam, że nie wyłożyłem Prize’ów. Po krótkiej dyskusji z sędzią jest werdykt – game loss.
Decyduję, że to ja zacznę w drugiej grze. Startuję Giratiną EX jako aktywnym Pokemonem, ale nie mam nic poza tym. Przeciwniczka odsłania Yveltala EX i Trubbisha. Podkładam DCE i oddaję turę. Błyskawiczna odpowiedź Sarah – Enhanced Hammer, Ultra Ball po Shaymin EX, na ławkę trafia drugi Yveltal EX, aktywny dostaje Float Stone’a, Darkness Energy z ręki, trafiony Elixir i atak Evil Ball za 60 obrażeń. Nie wyglądało to za dobrze, ale postanowiłem zagrać oba Crushing Hammery, które miałem na ręce. Na szczęście oba trafiły, Yveltal rozebrany. Sarah odpowiada Garbodorem w stół, Float Stonem pod niego, a po zagraniu N’a kończy turę. Rewelacja, czegoś takiego potrzebowałem, moja nowa ręka dawała jakieś nadzieje. Zacząłem od  
trafionego młotka, dogrywam nową Giratinę EX z Fighting Fury Beltem i momentalnie zaczynam ją ładować. Professor Sycamore przy martwej ręce przeciwniczki praktycznie kończy grę. Mamy stan 1:1. 
Trzecia gra to start z Shaymina EX, na którego przeciwniczka wystawiła Trubbisha. Dokłada Yveltala EX na bench, DCE i nie trafia 2 Max Elixirów. Może szczęście się do mnie uśmiechnie. Dogrywam Lugię EX, Giratinę EX i zbijam DCE Enhanced Hammerem. W odpowiedzi Sarah trafia Elixirem, dokłada DCE oraz FFB pod Yveltala EX, Float Stone pod Trubbisha, retreat na naładowanego attackera i zaczyna bić moją zlysandrowaną Lugię Evil Ballem. Zagranie Olympii na naładowaną Giratinę EX zablokowało mój draw na tą turę, ale nie ma wyjścia – trzeba zacząć okładać przeciwniczkę. 
Niestety nie miałem pod Giratiną EX belta, co sprawiło, że Darkness Energy z ręki dawało dość obrażeń na znokautowanie mojego aktywa. Zanim do tego doszło poszedł Delinquent. Zostawienie Professora Sycamore na ręce na niewiele się zdało, ponieważ już straciłem tempo. W tym momencie sędzia ogłasza terminację. Dochodzę do wniosku, że najlepszym wyjściem dla mnie jest pójście na remis, więc kończę grę zagrywając Lysandre na Yveltala EX bez energii samemu wystawiając na aktyw zdrową Giratinę EX z FFB, ale bez energii. Przeciwniczka nie była w stanie w 2 tury wziąć brakujących jej prize’ów i z oburzeniem podaje mi rękę. Podczas gry nasłuchałem się tego, że 3-4 sekundy wahania przed każdym moim zagraniem to za dużo i że celowo chcę doprowadzić do remisu. Kostką oczywiście nie można turlać po stole – trzeba wystawić rękę przed siebie i upuścić ją na stolik tak, żeby chociaż raz się odbiła, a na koniec uniemożliwiłem jej wygranie gry, w której mnie „zoutplayowała”. Nieprzyjemny początek dnia, ale jest wywalczony remis. Stan 0/0/1.

Runda 2  
Seb Saymonds (GB)  
Ciągle liczę na to, że trafię na jakieś Raichu, Gyaradosy albo DarkTiny. Te matchupy mam w miarę ograne i doskonale wiem, że są stosunkowo łatwe dla talii, którą wybrałem na dzisiaj. Naprzeciwko mnie siada sympatycznie wyglądający młody chłopak. Po ogłoszeniu startu rudy życzymy sobie powodzenia i odsłaniamy nasze aktywne Pokemony. Zaczynam grę Giratiną EX, a po stronie przeciwnika Remoraid i Magikarp na aktywie.  
Uśmiechnąłem się delikatnie wiedząc doskonale, że mimo tego, że jestem faworytem to muszę uważać na niespodziewanego Pokemon Rangera. Błyskawicznie ładuję Giratinę EX z Fighting Fury Beltem, zmniejszam przeciwnikowi bench przy pomocy Parallel City do 3 miejsc, dogrywam Garbodora i Float Stone’a pod wszystkie cele wrażliwe na zagranie Lysandre i atakuję Chaos Wheel już do końca gry. Seb walczy, zagrywa Town Map, dogrywa kolejne Magikarpie i kończymy grę, gdy w jego talii zostają tylko 2 karty. Nie widziałem Pokemon Rangera przez całe rozdanie. Druga gra wyglądała podobnie. Po wszystkim spytałem się go, czy gra w talii Rangera, ale zaprzeczył. Stwierdził, że czasem trzeba liczyć na odrobinę szczęścia przy match-upach. Stan 1/0/1.

Runda 3  
Matteo Laici (IT)  
Następny przeciwnik z poczuciem humoru. Wygląda na to, że miałem pecha tylko w pierwszej rundzie. Pozytywnego wrażenia nie zepsuł nawet odsłonięty przez przeciwnika Yveltal EX. Zaczynam w miarę standardowo, z Trubbisha. Gorzej, że na mojej ręce znajduję się oprócz tego 2 VS Seekery, 3 Double Dragon Energy, 1 Double Colorless Energy i Professor Sycamore. Dogrywam Lugię EX wraz z DCE i 3 Crushing Hammery, z których trafiam tylko ostatniego. W tym momencie mój przeciwnik stwierdził, że zaczyna mi kibicować. W odpowiedzi na zagrany Enhanced Hammer poddaję grę.
Druga gra jest bardzo wyrównana. Zaskoczył mnie tylko grany przez Matteo czwarty Float Stone. Koniec końców przegrywam też drugą grę, ponieważ skończyła mi się talia. Zostałem z 1 prizem do końca misplayując w ostatnich 2 turach. Nie pomyślałem o lysandrowaniu zdrowego Yveltala EX bez energii i zabiciu go na 2 razy Giratiną EX, ponieważ w talii został mi jeszcze 1 VS Seeker i nawet jeżeli przeciwnik by go wycofał to mogłem go dobić.  
Stan 1/1/1.

Runda 4  
Cristian Sarnataro (IT)  
Kolejny Włoch. Znając moje szczęścia spodziewałem się kolejnych darków. Przeciwnik zaczyna z Yveltalem EX na aktywie i w pierwszej turze udaje mu się naładować małego Yveltala z ability Fright Night, którego wystawia na aktywną pozycję dzięki Float Stone’owi pod dużym Yveltalem. Sam nie wiem jak, ale udaje mi się ugrać tą grę dzięki paru trafionym Crushing Hammerom i Giratinie EX, która bez litości zbijała kolejne Pokemony Cristiana z Shayminem EX na deser. Pełen optymizmu rozpoczynam następne starcie. Zaczynam Shayminem EX, na ręce Lysandre, Team Flare Grunt, 2 DCE, 1 DDE i Fighting Fury Belt. Pierwszą dobraną kartą jest następny Shaymin EX, więc w akcie desperacji rozpoczynam Shaymin-Loopa używając ataku Sky Return. Zabicie w ten sposób Yveltala EX wcale nie poprawiło mojej sytuacji. Przeciwnik szybko się rozstawił, zagrał mi N’a wtasowując mi 12 kart do talii. Wśród nich dalej nie było Ultra Balli oraz supporterów dobierających karty. Niewiele pamiętam z trzeciej gry. Wiem, że skończyliśmy ją w terminacji przy stanie prize’ów 2 do 2 – znów remis z darkami. Stan 1/1/2.

Runda 5  
Andres Gosselin (CL)  
Kolejny bardzo miły gracz, tym razem z Chile. Pożartowaliśmy trochę na różne tematy, od Londyńskiego Metra, po jego koszulki na karty z Misty i Psyduckiem. Bardzo szybko okazało się, że nasz kolega gra Greninja Break/Talonflame. Plan na każdą grę był bardzo prosty – szybka Giratina EX oraz Garbodor z Float Stonem. Pierwszą grę rozegrałem wręcz podręcznikowo. Moja Giratina pez problemu zbijała kolejne żaby, Parallel City ograniczał przeciwnikowi bench do 3 Pokemonów, a Garbodor blokował jego ability. W drugiej grze bardzo długo szliśmy łeb w łeb, ale pod koniec zostałem ograny.  
Andres zagrał Beedrilla EX z ręki, którego nie widziałem w poprzedniej grze, podłożył pod niego energię, wszedł na aktywną pozycję, zagrał Lysandre na mojego Garbodora i zbił mu toola. Nie mogłem dokopać się do Olympii, więc przeciwnik był w stanie wykończyć wszystkie moje Pokemony na benchu przy pomocy ability Giant Water Shuriken. Na początku trzeciej gry zagrywam Professora Sycamore, żeby dokopać się do kart energii, aby być w stanie szybko naładować Giratinę EX. W efekcie discarduję oba Enhanced Hammery, a w swojej turze przeciwnik zagrywa Splash Energy, której nie widziałem podczas poprzednich gier. Pół minuty śmiania, po czym dogrywam Garbodora, kończę ładować attackera i zaczynam strącać żaby ze stołu. Do terminacji dochodzi w momencie, kiedy mam 1 prize do końca. W tym momencie przeciwnik decyduje się na atak Bubble Froakiego, który wychodzi mu dwa razy z rzędu. Trochę szkoda, ale zabawy podczas tej gry maiłem sporo. Stan 1/1/3.

Runda 6  
Shadi Issa (ES)  
Poważnie wyglądający Hiszpan rozkłada przed sobą playmatę z Blue-Eyes Twin Burst Dragonem z Yu-Gi-Oh, a na niej napis World Champion Qualifier 2016 – mata za zrobienie topki na Nationalsach. Nie wiem dlaczego nikt do tej pory nie przyczepił się do tej maty na oficjalnym turnieju Pokemon, ale była bardzo ładna, więc i ja chciałem, żeby cieszyła moje oczy. Podajemy sobie ręce, życzymy szczęścia i… zaczyna się – startuję z Shaymina EX na aktywie. Przeciwnik odsłania Giratinę EX, podkłada pod nią Double Dragon Energy, zagrywa Hoopę EX, z której wyszukuje 3 Darkraie EX, trafia oba zagrane Max Elixiry, Shaymin EX dopełnia rękę do sześciu kart. Ja też zaczynam nieźle, zagrywam Enhanced Hammera, trafiam Crushing Hammera, wyciągam z talii Hoopę EX, a z niej dwie Giratiny EX oraz Shaymina EX. Gra przebiegała podręcznikowo aż do momentu, kiedy przeciwnik zagrał Jirachi z atakiem Stardust. Pozwoliłem mu, żeby zbił mi obie energie z jednego z Pokemonów atakujących, po wycofaniu się Jirachim, zaczął mnie okładać po 60 obrażeń, a gdy mnie w końcu znokautował nowa, naładowana Giratina EX wraz z Lysandre wykończyła Jirachi. Ku mojemu zaskoczeniu  
przeciwnik pozwolił mi zacząć druga grę. Zaczynam bardzo dobrze – Giratina EX na aktywie, do tego Hoopa EX po następną Giratinę EX, Magearnę EX oraz Shaymina EX. Shadi przy samotnym Darkraiu EX i ręce pełnej bezużytecznych kart dobiera Ultra Balla. Szybki na stół lecą Darkraie EX i Shayminy EX. Przeciwnik przekopuje cały deck, dokłada energię pod zagranego z ręki Jirachi, switch i atakuje w Giratinę EX zapominając o ability Magearny EX.  
Wielki face palm i kończę grę nie oddając nawet jednego prize’a. Stan 2/1/3.

Runda 7  
Vo Ky Vong Nguyen (FR)  
Byłem przekonany, że trafiłem na rodowitego Japończyka aż do momentu, kiedy nie zerknąłem na match-slipa, na którym wyraźnie było zaznaczone, że mam do czynienia z Francuzem. Aby mieć jakieś szanse na pozytywny wynik potrzebowałem wygrać tą grę. Ku mojemu zaskoczeniu po  
drugiej stronie stołu pojawia się Scizor EX z Trubbishem. Najgorzej. Mecz jest praktycznie przegrany już na starcie. Przeciwnik szybko zgarnia 4 pierwsze nagrody dzięki dwóm Garbodorom, Hex Maniacowi i 3 VS Seekerom po niego. Jako że Garobdory zginęły w całym tym procesie to byłem przekonany, że teraz będzie już z górki – przeciwnikowi zostały same Mega Scizory EX na polu. Tymczasem niespodzianka, Vong zagrywa dwa Puzzle of Time po VS Seekera i Hex Maniaca, co kończy pierwszą grę moją porażką. Drugie starcie rozpoczynam z samotnym Shaymin EX na aktywie. Po drugiej stronie szybki Garbodor, dwa Enhanced Hammery na moje energie pod Giratiną EX, potem Hex Maniac i scenariusz podobny jak w pierwszej grze.  
Przeciwnik mnie po prostu zniszczył. Stan 2/2/3.

Runda 8  
Derek Wheatley (UK)  
Siadam naprzeciwko Poke-taty wyglądem przypominającego rodowitego Irlandczyka. Na stole obok moja rywalka z pierwszej rundy gra na jakiegoś chłopaka, który zaczął grać w naszą karciankę miesiąc temu. Rozmowa, którą już słyszałem – o jej synu, poważnym podejściu do karcianki i o tym, że nie zamierza traktować go ulgowo, ponieważ zależy jej na pozytywnym wyniku. Ale wracając do mojej gry! Przeciwnik zaczyna Jolteonem EX, ja Trubbish na aktywie. Derek dokłada na bench Raikou, dwa Shayminy EX, Voltorba i kładzie energię z ręki pod Raikou. Ja w odpowiedzi się rozkładam, Trubbish dostaje Float Stone’a i oddaje pozycję aktywa Hoopie EX z podłożonym Float Stonem, ładuję Giratinę i zbijam energię Crushing Hammerem. Tura mojego przeciwnika to Electrode, użycie jej ability i naładowanie Raikou przy pomocy energii z ręki. Dogrywa kolejnego Raikou i ten dostaje energię z Max Elixiru. Ja odpowiadam Enhanced Hammerem i Team Flare Gruntem, po czym zabijam Raikou na 2 razy. Brakujące nagrody zbieram zagrywając  
Lysandre na oba Shayminy EX. Derek decyduje się zacząć drugą grę i robi to w pięknym stylu. Jolteon EX na aktywie i na ławce Raikou, który momentalnie dostaje 2 energie z trafionych Max Elixirów i jedną dodatkową z ręki. Na domiar złego pod oba Pokemony podkłada Assault Vesty. Po pierwszej grze gra ostrożniej, wystawiając tylko 1 Shaymina EX, blokuje mnie chwilkę niespodziewanym Jirachim i wygrywa drugą grę podczas, kiedy mi zostaje 1 prize do końca. Trzecia gra wypadła wręcz podręcznikowo w wykonaniu mojego przeciwnika. Zagrywa tylko Jolteona EX, Voltorba, dwa Raikou i oba dostają po Assault Vest. 3 trafione Max Elixiry ładują jednego kota, drugi dostaje energię z ręki. Przegrywam grę biorąc nagrody tylko za Jolteona EX oraz Electrode. Stan 2/3/3.

Runda 9  
Rory Licken (IE)  
W ostatniej rundzie trafiam na roześmianego Irlandczyka. Standardowa dyskusja dotycząca warunków panujących na turnieju, lokalizacji eventu oraz Londyńskiego Metra – najsłabszego ogniwa w naszym łańcuchu transportowym. W pierwszej grze zostałem zmasakrowany przez 3 Yveltale EX i 2 Enhanced Hammery. Zaczynałem z Shaymina EX, a na widok Ultra Balla po kolejnego Shaymina EX z decku przeciwnik zareagował tylko uśmiechem i hasłem „Is Hoopa prized?”, na co w odpowiedzi rzuciłem „Is that so obvious?”. Druga to martwa ręka przeciwnika, który przez pierwsze tury nie robił nic poza rzucaniem młotkami. Sytuacji nie ułatwiał też mały Yveltal z ability Fright Night na aktywie, który utrudniał wycofanie Hoopy EX. Koniec końców Rory w końcu coś dobrał i w kluczowym momencie gry dostałem N’a na jedną kartę do jego sześciu. Wymęczyłem 1:1. Została ostatnia gra śmieszkowania. Standardowe rozdanie, w którym dominuje Yveltal EX. Przy stanie 1:4 w nagrodach dla mojego przeciwnika zostaje ogłoszona terminacja. W przedostatniej turze mając opcję wycofania obitej Giratiny EX i Lysandrowania mu Hoopy EX decyduję się tylko na zagranie Crushing Hammera oraz Team Flare Grunta zostawiając mu tylko jedną energię darkową. Stwierdziłem, że będzie zabawniej jak zostawię mu opcję wygrania gry – wystarczyło dobranie jakiejkolwiek energii, żeby zgarnąć brakujące nagrody. Rory to zauważa, zagrywa Professora Sycamore i z wielkim uśmiechem na  
twarzy pokazuje mi rękę, która nie daje mu zwycięstwa. Roześmiani zaistniałą sytuacją idziemy zgłosić wynik powtarzając sobie, że wynik 2/3/4 wygląda zabawnie, a co więcej to już jest „double digit” – 10 punktów.

Kończę główny turniej z wynikiem 2/3/4 ostatecznie zajmując 311 pozycję na 499 graczy. Bawiłem się świetnie, spotkałem bardzo dużo roześmianych ludzi, którzy nawet jeżeli grali podobnymi taliami to pilotowali je inaczej. Zabawne jest to, że Sarah, która przyprawiała mnie o wrzody żołądka podczas pierwszej rundy wylądowała na 320 pozycji.  

Wnioski wyciągnąłem już tego samego dnia, po turnieju. Talia, którą wybrałem chodziła dokładnie tak jak chciałem, jestem z niej zadowolony.
Brałem pod uwagę słabe match-upy jakimi są Yveltale, Scizory i wróżki. Pech chciał, że spośród 9 decków, na jakie grałem tego dnia, pięć z nich należało do tej grupy, z czego 2 razy przegrałem, a 3 zremisowałem. Niestety, z perspektywy czasu uważam, że mogłem posłuchać głosu rozsądku i nastawić się na dużą ilość Yveltali podczas turnieju. Wtedy pewnie zdecydowałbym się na granie Volcanionami EX albo Greninjami BREAK. Co ciekawe, bardzo długo  
na górnych stolikach utrzymywała się talia na Raichu z atakiem Circle Circuit.  

Turniej London International Championships został zorganizowany przez play-the-championships.eu rewelacyjnie. Dziewięć rund swissa zostało przeprowadzone płynnie i nikt nie musiał za długo czekać. Pairingi były cały czas dostępne w internecie, dzięki czemu w miejscach, gdzie były rozwieszane można było w miarę normalnie przejść. Sędziowie zawsze uśmiechnięci, przyjaźnie nastawieni sprawnie rozwiązywali wszystkie problemy.
Bardzo dużym plusem była sama lokalizacja turnieju – duża hala w otoczeniu lokali usługowych i węzłów komunikacyjnych. Na sam koniec, z racji późnej godziny, organizator podstawił autobus dla graczy, którzy nocowali daleko od miejsca imprezy. Jeżeli tylko będę miał okazję, to pojawię się na kolejnych turniejach tej rangi i mam nadzieję, że w otoczeniu większej ilości Polaków.

A z Wami widzę się w następnej części, w której opiszę Side Eventy.  
Do napisania!  
/Panda

https://www.youtube.com/watch?v=Xvs0MGQ5oLg