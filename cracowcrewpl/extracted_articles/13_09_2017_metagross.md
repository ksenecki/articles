# Metagross GX

September 13, 2017  
Kategorie: Talie

Cześć! Z tej strony Panda z kolejną decklistą.  
Po wielkim sukcesie Diego Cassiragi na Mistrzostwach Świata talie oparte na Gardevoir GX zaczęły pojawiać się dosłownie wszędzie. Zaczęły powoli wypierać Volcaniony EX z turniejów w Stanach Zjednoczonych, co doprowadziło do tego, że na wielu turniejach rangi League Cup bezpośrednio po rotacji pojawiło się sporo Metagrossów GX, z którymi Gardevoir GX zwyczajnie sobie nie radzi. Minimalna ilość talii ognistych doprowadziła do tego, że wiele spośród tych Metagrossów odniosło sukces dostając się do fazy pucharowej, bądź też wygrywając turniej. Poniżej przedstawię Wam moją propozycję wraz z krótkim wyjaśnieniem poszczególnych kart.

4x Beldum  
Metagross jest naszym głównym atakującym Pokemonem. Koncepcja talii wymaga od nas grania jak największej linii ewolucyjnej.

2x Metang  
Chcemy atakować już od drugiej tury. W tym celu 1 Metagrossa i tak musimy wyewoluować przy pomocy Rare Candy. Większa liczba Metangów nie tylko by nam nie pomogła, ale nawet przeszkadzała. 

4x Metagross GX  
Podstawowe źródło obrażeń w naszej talii. Przy 2 Metagrossach GX na stole ability Geotech System pozwala nam co turę wycofywać się na nowego Pokemona, ładować go energiami i ponownie atakować Giga Hammer. 

1x Necrozma GX  
Dzięki temu, że ability Geotech System przywraca z discardu również energie Psychic to możemy wesprzeć naszego Metagrossa Necrozmą GX. Algorithm GX jest bardzo silnym atakiem, ale jego użycie zawsze kończyło się zagraniem N’a przez przeciwnika. Black Ray GX Necrozmy pozwala rozłożyć po 100 punktów obrażeń na wszystkich Pokemonach EX i GX przeciwnika, dzięki czemu wszystkie znajdą się w zasięgu naszego Giga Hammer.

2x Tapu Lele GX  
Uniwersalna karta grająca obecnie w niemal każdej talii w minimum 2 sztukach. Naszym celem jest zagranie jej w pierwszej turze po Brigette, ale w późniejszych etapach rozgrywki również może być pomocna wyszukując nam Guzmę albo N’a. 

1x Alolan Vulpix  
Vulpix znalazł się tutaj w 1 sztuce, ponieważ nie jest niezbędny do wygrania gry. Jednakże zaatakowanie nim w pierwszej turze może nas znacznie przyspieszyć. Należy się jednak liczyć z tym, że jeżeli przeciwnik zobaczy, jak po ataku Beacon wyciągamy Metanga i Metagrossa GX to odświeży nam rękę zagrywając N’a.

2x Remoraid  
Do wyboru mamy dwa Remoraidy, jeden z atakiem Wild River oraz drugiego z Ion Pool. Osobiście preferuję atak niszczący stadion, ale uważam, że to kwestia stylu gry.

2x Octillery  
Nasz tak zwany „draw engine”, a więc silnik dobierający karty. W dobie Shaymina EX Octillery kosztowało 1$, a po jego wyrotowaniu cena ośmiornicy wystrzeliła w górę, aż do 6$ za najtańsze wersje karty. I nic dziwnego. Możliwość dobierania do pięciu kart co turę jest niezwykle przydatna w większości talii, które teraz odnoszą sukcesy na turniejach.

2x Sophocles  
Niespodzianka! Zamiast 4 sztuk Professora Sycamore pora wypróbować coś innego. Metagross GX to bardzo delikatna talia, utrata jakiegokolwiek zasobu przedwcześnie będzie nas bardzo boleć w przyszłości. Mimo to są karty, które czasem powinny trafić do discardu, tak jak parę energii, niepotrzebny Metang, czy zbędne Tapu Lele GX. Sophocles nadaje się do tego idealnie. Wybieramy 2 dowolne karty z naszej ręki, odrzucamy je i dobieramy 4 nowe karty.

4x N  
Karta zbyt dobra w obecnym formacie, aby nie grać jej w czterech sztukach. Oszczędzamy kluczowe karty wtasowując je z powrotem do talii. 

2x Mallow  
Mallow w połączeniu z Octillery potrafi czynić cuda. Dostajemy 2 dowolne karty z talii bez dodatkowego warunku do spełnienia, jak to było w przypadku Teammates.

3x Guzma  
Efekt wyciągnięcia Pokemona przeciwnika na aktywne miejsce jest nam bardzo potrzebny. Pomimo naszego dużego kosztu ucieczki ciągle wolimy wycofywać się odrzucając energie. W ten sposób mamy czym naładować nowego Metagrossa GX. Efekt Switcha wbudowany w Guzmę traktujemy bardziej jako wadę i musimy używać go z rozwagą.

2x Skyla  
Supporter niezbędny we wszystkich taliach wykorzystujących Pokemony Stage 2. Pozwala wyciągnąć z talii Rare Candy bądź Field Blowera.

1x Brigette  
To właśnie Brigette chcemy otworzyć naszą grę. Pozwala na szybkie rozstawienie Pokemonów na naszym benchu, dzięki czemu w teorii już od drugiej tury będziemy mogli atakować Metagrossem GX. Gramy jedną sztukę, ponieważ na późniejszych etapach rozgrywki jest bezużyteczna.  
Szansa na to, że będzie wśród naszych nagród jest naprawdę niewielka, ale nawet jeśli to przy pomocy Vulpixa jesteśmy w stanie zbudować nasz „stół” niewiele wolniej.

4x Ultra Ball  
Obowiązkowa karta w prawie każdej talii. Decki, które nie grały w ostatnim czasie kompletu Ultra Balli jestem w stanie policzyć na palcach jednej ręki. Pozwala nam na wyszukanie dowolnego Pokemona.

3x Max Potion  
W obecnym formacie jest bardzo mało Pokemonów, które nokautują nasze Metagrossy GX przy pomocy jednego ataku. Jako, że sami musimy się wycofywać i zamieniać nasze Pokemony atakujące to Max Potion jest tutaj idealnym dodatkiem. Daje nam niewielką przewagę podczas wymiany  
obrażeń.

3x Rare Candy  
Grając linię 4-2-4 Metagrossa GX chcemy ewoluować naszego pierwszego attackera w drugiej turze. Jedynym sposobem jest ominięcie Stage 1 naszej linii ewolucyjnej i właśnie do tego celu gramy Rare Candy.

2x Choice Band
150 obrażeń z naszego Giga Hammera to wbrew pozorom wcale nie jest tak dużo. Potrzebujemy tego Choice Banda, żeby poradzić sobie z Pokemonami, które mają 180 punktów życia. Wyższe liczby niestety są poza naszym zasięgiem naszych Metargossów GX. W tym celu gramy  
Necrozmę GX.

4x Field Blower  
Siła naszej talii opiera się na ciągłym używaniu umiejętności naszych Pokemonów. Naszymi wrogami numer 1 są ogniste talie oraz Garbodor. Na tego ostatniego potrzebujemy właśnie 4 sztuki Field Blowera. Musi być na naszej ręce w momencie, kiedy przeciwnik aktywuje Garbotoxin. 

1x Professor’s Letter  
Obecność Professor’s Letter w naszej talii powoduje, że każda Skyla jest w stanie dać nam 2 potrzebne energie, to samo tyczy się też Mallow. Myślę, że większa ilość to byłby już przysłowiowy przerost formy nad treścią, ale jedna sztuka jak najbardziej. 

1x Rescue Strecher  
Jako, że w naszej talii skupiliśmy się na oszczędzaniu zasobów to może dość do gier, w których Rescue Strecher nie będzie nam do niczego potrzebny. Dobrze jednak mieć możliwość przywrócenia do ręki Octillery, Tapu Lele GX lub wtasowania do talii całej linii 1-1-1 Metagrossa GX. 

6x Metal  
4x Psychic  
Dobierając proporcje naszych energii chcemy faworyzować te Metalowe. To Metagross GX jest naszym głównym źródłem obrażeń. We wcześniejszych wersjach tej talii grało się czasem jednego Mimikyu  dla jego taniego ataku Copycat. Wtedy trzymało się jedną sztukę energii Psychicznej. Obecnie zwiększamy ich liczbę do czterech ze względu na Prismatic Burst naszej Necrozmy GX. To ona jest naszą główną odpowiedzią na Pokemony, które posiadają więcej niż 180 punktów życia.  
Pomimo dużej popularności ognistych talii metal nie odszedł w zapomnienie. Ostatnie turnieje League Cup w USA pokazały, że wystarczy trochę odpuścić i uderzy ze zdwojoną siłą zajmują połowę miejsc w top 8 wypierając Gardevoir GX. Sprawdźcie  wariant Metagrossów GX wraz z  
Octillery i Mallow. To trochę inna wersja, która ukształtowała się bezpośrednio po rotacji. Liczę na to, że przypadnie Wam do gustu. 

Do napisania!  
/Panda