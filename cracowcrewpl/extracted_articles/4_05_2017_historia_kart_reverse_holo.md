# Historia kart reverse holo

May 4, 2017  
Kategorie: Artykuły

Witajcie, z tej strony Kakel i tym razem podzielę się z wami moją wiedzą na temat, który nieraz sprawia trudności nowszym graczom i kolekcjonerom.
Wiele z nas lubi karty reverse holo. Niektórzy dlatego, że błyszczącym deckiem podobno się lepiej gra, niektórzy dlatego, że ładnie wyglądają w segregatorze. Ale mało kto wie, że karty te zmieniały swój wygląd przez lata i znajdując jakąś starą kartę reverse holo uznaje ją za super rzadką czy wręcz podrobioną. Zanim przebiegniemy przez wszystkie rodzaje tych kart krótki wstęp. Pierwsze eksperymenty z tymi kartami nastąpiły podczas serii Neo (druga generacja). Kilka z promek było pierwszymi reverse holo w historii. Niestety technika była mocno niedoskonała. Pomysłem wydawców było pokrycie karty ciemną błyszczącą folią stosowaną wtedy do holek. Stąd przykładowo Entei dodawany jako promka do gazetki w Polsce prezentował się mniej więcej tak:

Dało się przeczytać co robi karta, ale ledwo. Drugie podejście było chyba najciekawszym z jakim będziecie mieli do czynienia czytając mój artykuł. Po setach Neo wyszedł pierwszy set „retro” (reprinty kart z pierwszych dodatków, takie Evolutions ale bez zmieniania tekstów w stosunku do BS i bez nowych kart) – Legendary Collection. A w nim pierwszy raz każda karta mogła się trafić w boosterku w wersji reverse. I to jaka, niech poniższe zdjęcie przedstawi to, co zaraz spróbuję opisać słowami:

Po pierwsze: chyba jedyny raz w historii ramka karty nie była żółta tylko srebrna. Po drugie: nadal nie widać co robi karta, ale za to wzór holki wygląda jak wybuchające fajerwerki, które ruszają się do środka albo na zewnątrz przy poruszaniu karty. Podobny wzór jest używany w wielu podróbkach, więc ludzie zwykle dyskredytują reversy z LC, a tymczasem warte są one po kilka-kilkanaście dolarów. Niestety w obecnych formatach można grać jedynie trzema kartami z tamtego setu: Caterpie, Weedle i Potion. Oznacza to, że jedyną opcją szpanowania najoryginalniejszymi reversami w historii jest granie talią na Beedrillach. I to po rotacji, bo chwilowo lepszym Weedle od tego z Evolutions jest ten z Primal Clasha. Ale wtedy nie będzie już wymówki, żeby nie mieć Weedle z LC w talii.

W końcu wydawcy wpadli na pomysł jak zrobić reverse holo, które nie będą sprawiały trudności w czytaniu tekstu karty. Od Expedition aż do EX:Team Aqua vs Team Magma reversy miałą postać spotykaną aż do dziś. Cała karta poza ilustracją była pokryta folią, która odbijała światło, bez żadnych wzorków. Jako ciekawostkę mogę dodać, że na początku tego okresu także theme decki zawierały dodatkową losową kartę reverse holo. Najbardziej wartościowe pod względem obecnego Standardu reversy z tego okresu to: Fisherman (Skyridge), Rare Candy (EX:Sandstorm), a jeśli podobają wam się arty z tamtejszej epoki: Energy Switch (Aquapolis) i Switch (Expedition). Na obrazku przykładowe reversy z tamtego czasu – Trainer i Pokemon:

Dochodzimy do momentu, kiedy reverse holo znanych obecnie nie było. Wraz z wyjściem EX:Hidden Legends w boosterkach trafiały się zamiast tego karty alternative holo. Są one źródłem bardzo wielu zawodów, ponieważ ktoś kto chce je sprzedać myśli zazwyczaj, że karta jest warta co najmniej tyle co holo, a tymczasem jest warta zwykle mniej: tyle co reverse holo. Żeby było ciekawiej, karty rzadkie w wersji alternative holo różniły się od commonów czy uncommonów. Jak zatem rozpoznać te karty? Po kolei:

EX:Hidden Legends i EX:Fire Red & Leaf Green – hologram mający w tle symbole energii, karty rzadkie mają też na polu z kartą wytłoczony symbol energii, w jakim jest Pokemon (Hidden Legends) lub symbol Poke Balla (FRLG); wartościowe karty: VS Seeker (FRLG), Energy Switch (FRLG).
EX: Team Rocket Returns, EX:Deoxys, EX:Emerald, EX:Unseen Forces, EX:Legend Maker – każdy set ma swój wzór, ale każde alternative holo ma symbol z nazwą dodatku w prawym dolnym rogu obrazka, zaś karty rzadkie dodatkowo nazwę Pokemona i jego HP złotymi znakami. Ciekawostka: karty z EX:Deoxys są uważane za najbrzydsze w historii. Uwaga, klikasz link na własną odpowiedzialność; wartościowe karty: Energy Switch (UF).  
EX: Delta Species, EX: Holon Phantoms, EX: Crystal Guardians, EX: Dragon Frontiers, EX: Power Keepers – ponownie znak setu w prawym dolnym rogu i złote litery dla kart rzadkich. Tło błyszczy się podobnie co w przypadku kart holograficznych z dodatków XY czy SM, ale wyjątkiem są Pokemony-δ, które w niektórych dodatkach błyszczą się zamiast tła; wartościowe karty: Rare Candy (HP).
Aby lepiej zilustrować to co powyżej, przygotowałem dla was kilka obrazków:  
W następnej generacji reverse holki wróciły i od Diamond & Pearl poprzez Heart Gold & Soul Silver aż do pierwszego setu Black & White wszystkie reversy miały klasyczny wzór reverse holo z początku trzeciej generacji, bez ozdobników:

Wartościowe karty: Judge (HS: Unleashed), VS Seeker (Supreme Victors), Fisherman (Heart Gold & Soul Silver), Double Colorless Energy (Heart Gold & Soul Silver), Switch (Heart Gold & Soul Silver).
Od BW: Emerging Powers (drugiego setu z epoki Black & White) karty reverse miały nałożony dodatkowo wzór z typem karty (jeśli to był Pokemon lub specjalna energia) albo Pokeballami (Trainery), ale stary wzór pojawiał się na kartach Teamu Plasma, na których nowy zapewne źle komponowałbym się z wielkim logo tego zespołu na środku karty. Wzór ten utrzymał się przez niemal całą epokę XY. Jedynymi wyjątkami są: miniset Double Crisis, dwustronne stadiony (Parallel City, Reverse Valley i Chaos Tower) i dodatek XY: Evolutions, gdzie reversy znów korzystały z poprzedniego wzoru. Również promki ligowe z tamtego okresu (najpopularniejsze: Skyla, N, Enhanced Hammer, Escape Rope) mają jednostajny wzór.  
Zaś parę miesięcy temu Sun & Moon znów zmienił wzór reverse holek i zamiast symboli podobnej wielkości z poprzednich dwóch generacji mamy na karcie jeden wielki po lewej stronie karty na tle mniejszych symboli w rzędach.  
I tym samym dojechaliśmy do dzisiejszego dnia, nowy dodatek SM: Guardians Rising znowu korzysta z powyższego wzoru na swoich reversach. Tyle ode mnie, mam nadzieję, że czegoś się dowiedzieliście. Jaki jest wasz ulubiony wzór reversów? A może wolicie grać zwykłymi, niebłyszczącymi kartami?

Kakel
