# Szkółka Pokemon #3 – Pomóż swojemu szczęściu!

October 1, 2017  
Kategorie: Artykuły, Poradniki

Cześć! Ile razy zdarzyło się Wam, że w kluczowym momencie, kiedy gra chyliła się już ku końcowi to nie mogliście dobrać tej jednej, kluczowej karty, aby wygrać? W dodatku Phantom Forces wyszła karta Battle Compressor, która miała kilka zastosowań. Najbardziej popularne było granie jej z Pokemonami, których siła ataku byłą uzależniona od zawartości naszego discardu: Night March, Flareon. Ale najpopularniejsze było inne, dużo ciekawsze zastosowanie. W tamtym okresie popularne było granie kilku różnych Supporterów w ilości po 1 sztuce, na przykład: Xerosic, AZ. W pierwszej turze zagrywało się Compressor, aby wyszukać i odrzucić te wszystkie Supportery + Professora Sycamore, albo N’a i potem przez całą grę zagrywało się na te karty VS Seekery w momencie, kiedy były najbardziej potrzebne. Była to bardzo ciekawa mechanika, która pozwalała z jednej strony odszukać potrzebne karty, a z drugiej pozbyć się  z talii kart, które nie były potrzebne w danym pojedynku. Zostawały  jedynie te użyteczne.Dzięki Battle Compressorowi mogliśmy zostawić w talii same ważne karty, ponieważ reszta trafiała do discardu.  
Kiedy nowa osoba zaczyna grać w Pokemon Trading Card Game to zwraca uwagę na negatywne strony Ultra Balla albo Professora Sycamore związane z odrzucaniem kart z ręki. A przynajmniej to ona jest przekonana, że są to wady.  Obie te karty są tak mocne, że wymagają efektów ubocznych, które w pewnym stopniu wprowadziłyby balans do rozgrywki. W idealnym scenariuszu odrzucać będziemy jedynie karty, które nie są nam w danej chwili potrzebne, albo chcemy mieć w discardzie. Wśród takich kart będzie na przykład Enhanced Hammer podczas gry na Volcaniona EX, który zwykle nie gra żadnych kart Specjalnej Energii. W takiej grze jest on bezużyteczny, więc szukamy sposobu na pozbycie się go.  
Wracając to meritum. Jak zwiększyć prawdopodobieństwo na dobranie karty, która jest potrzebna? Mając w pamięci to, co przeczytaliście do tej pory nie powinny was zdziwić te najpopularniejsze zagrania:  
1. Odrzucenie dwóch kart przy pomocy Ultra Balla przed zagraniem N’a.  
2. Wyszukanie niepotrzebnego Pokemona i pozbycie się go Sycamorem.  
3. Zagranie jak największej ilości kart przed użyciem umiejętności Abyssal Hand naszego Octillery.  
Podobnych scenariuszy jest nieskończenie wiele. Przed każdym zagraniem pamiętaj, że kolejność ma znaczenie. Oceń prawdopodobieństwo i wybierz mądrze. Mając na ręce karty: Trainers’ Mail oraz Acro Bike, jeżeli szukasz Supportera to najpierw chcesz zagrać Acro Bike, a potem Maila.  
To pozwala na przeszukanie sześciu pierwszych kart z talii. Odwrotna kolejność otworzyłaby furtkę dla sytuacji, gdzie jedną z kart, która nie jest szukanym Supporterem widzimy dwukrotnie. Jeżeli szukasz Energii to zagranie najpierw Trainers’ Maila pozwoli na wyciągnięcie jakiegoś Trainera z talii, co da troszkę większą szansę na dobranie tego, co jest nam potrzebne z Rowerka.  
Wiesz już jak „zwiększyć swoje szczęście” w rozgrywce, ale czy jest sens polegać na tym, nawet wypracowanym, szczęściu? Jeżeli przystępując do rozgrywki nie ma wyraźnego faworyta (szanse na wygraną wynoszą 40-60% dla jednego, albo drugiego zawodnika) to wolisz polegać na swoich umiejętnościach. Musisz dobrze potasować swoją talię i uwierzyć w to, że wykonując dobre zagrania będziesz w stanie wypracować sobie przewagę. Jednakże czasem może dojść do sytuacji, w której nawet stosując się do wszystkiego, co opisałem powyżej szanse na Twoją wygraną są niewielkie. Nie pomoże solidne, ani bezbłędne granie, ani odchudzanie talii z niepotrzebnych kart, ponieważ statystyka jest po stronie przeciwnika i jest jakieś 80% szansy na to, że on wyjdzie zwycięsko z tego pojedynku. Takie sytuacje się zdarzają i należy do nich podejść indywidualnie. Przede wszystkim musisz się zastanowić, czy istnieje kombinacja kart, albo zagrań, które mogą dać Ci wygraną. Nie ważne, jak niedorzeczna by to było – spróbuj. Nawet, jeżeli byłoby to coś w stylu zagrania N’a, zredukowania ręki przeciwnika do 1 karty, a samemu dobrania 6 w poszukiwaniu 1 ognistej energii i 3 Max Elixirów, żeby naładować Ho-Oha GX to spróbuj. Mówią, że im większe ryzyko podejmiesz, tym większej nagrody możesz  
się spodziewać. Nie twierdzę jednak, że zawsze powinno się ryzykować. Jestem zwolennikiem solidnych zagrań opartych na przeanalizowaniu stanu „na stole”.
Ważnym  elementem takich odważnych, często niebezpiecznych zagrań jest odpowiedni wybór Supportera do zagrania. Pytanie, czy użyć karty dobierającej takiej jak Professor Sycamore, albo N, czy wykorzystać Delinquenta, Skylę, Pokemon Center Lady, albo Guzmę. Czasami odpowiedź jest oczywista: Guzma zapewniający zwycięstwo, albo Professor Sycamore w sytuacji, gdy potrzebujemy energię mając 8 kart w talii, a w tym 3 energie. Aby podjąć poprawną decyzję bardzo często trzeba „wykroczyć” poza obecną turę. Jeżeli przegrywasz w prizeach, a sytuacja na stole też nie jest ciekawa to musisz odpowiedzieć sobie na pytanie: „Po co grasz?”. Po to aby wygrać, czy po to, żeby nie przegrać? Nie zawsze musisz ślepo atakować aktywnego Pokemona przeciwnika. Czasem zagranie Guzmy na bezużytecznego Pokemona i umiejętne pasowanie (oddawanie tury) bez ataku mogą doprowadzić do sytuacji, kiedy ustabilizujesz swoją sytuację i będziesz mógł znów walczyć. Problem umiejętnego oddawania tury uderzył mocno w naszą karciankę wraz z wyjściem Taurosa GX. Pokemon ten wymusza granie naokoło ataków Rage oraz Mad Bull GX. Wielu nowych graczy nie zdaje sobie z tego sprawy, ale nie ma takiej potrzeby, aby atakować co turę wszystkim, co się ma. Czasem można manipulować swoimi obrażeniami tak, aby w następnej turze Tauros nie był w stanie Cię znokautować.  
Wyobraźcie sobie, że gracie na przeciwnika, który w discardzie ma 3 Guzmy, 2 Field Blowery oraz 4 Dark Energie. 
Na stole 2 Darkraie EX po 2 energie każdy oraz dodatkowe 7 dodatkowych rozłożonych pod innymi Pokemonami. Na jego Benchu znajduje się Oranguru z podłożonym Exp. Share i bez energii. Jeżeli widzisz, że Twojemu przeciwnikowi wystarczy tylko 1 atak do wygrania to rozsądnym posunięciem będzie podjęcie niewielkiego ryzyka i zagranie Guzmy na tego Oranguru. Jest bardzo duża szansa, że nie będzie miał on jak go wycofać i jeżeli ma mniej kart w talii niż ty, to się przewinie przed Tobą. O ile stallowanie gry poprzez powolne zagrywanie kart jest bardzo niekulturalne i powinno się z tym walczyć to umiejętne przeciąganie rozgrywki poprzez  zagrania takie jak to opisane powyżej często może zaważyć o rezultacie meczu.  
To tyle na dziś. Dzięki, że wytrwaliście do końca. Jeżeli są tematy, które waszym zdaniem wymagają omówienia to dajcie znać.

Do napisania!  
/Panda
