# London International Chamiponships – Side Events

December 19, 2016  
Kategorie: Artykuły 

Sobota 10.12.2016  
Główny turniej zakończył się dla nas w piątek. Jedynym Polakiem, któremu udało się dostać do top 32 jest Krzysztof „Lesiu” Lesik ze swoimi Mega Rayquazami EX. Nie pozostaje nam nic innego jak walka w turniejach pobocznych oraz kibicowanie rodakowi w przerwach między rundami.
Dzień zaczęliśmy podobnie jak poprzedni – obfite śniadanko i krótki spacerek w stronę lokalizacji imprezy. Jeszcze przed przylotem do Londynu zdecydowaliśmy, że jeżeli nie dostaniemy się do drugiego dnia turnieju głównego, to weźmiemy udział w organizowanym w sobotę League Cupie w formacie expanded. W tym celu zabraliśmy ze sobą trochę dodatkowych kart. Po ostatnim Ogólnopolskim Turnieju Pokemona strasznie brakowało mi Trevenantów z  
ability Forest’s Curse. W nowym formacie talia ta dostała zabawki takie jak Computer Search oraz Jirachi EX, które pozwalają na wystawienie Trevenanta w pierwszej turze praktycznie co grę. Ostatnim argumentem, który przemówił na korzyść tej talii był fakt, że nie mieliśmy czasu na testowanie expanded. Bonku po chwili wahania zdecydował się zagrać dokładnie taką samą rozpiską jak ja.

4x Phantump  
4x Trevenant  
3x Trevenant BREAK  
2x Shaymin EX  
2x Jirachi EX  
4x Professor Juniper  
1x N  
1x Wally  
1x Lysandre  
1x Team Flare Grunt  
1x Xerosic  
4x VS Seeker  
4x Ultra Ball  
2x Level Ball  
4x Crushing Hammer  
1x Enhanced Hammer  
1x Super Rod  
2x Head Ringer  
2x Red Card  
2x Rescue Scarf  
1x Computer Search  
3x Dimension Valley  
1x Silent Lab  
8x Psychic Energy  

Na miejsce docieramy zaraz przed zamknięciem zapisów. Na szczęście nie stanowiło to większego problemu, ponieważ decklisty przygotowaliśmy sobie będąc jeszcze w Polsce. Pozostało czekać na „players meeting”. Po dwudziestu minutach dostajemy listę miejsc i się rozdzielamy. Oczekiwanie na sędziego zbierającego decklisty upływa mi w bardzo miłym towarzystwie osób, które kochają expanded z tego samego powodu co ja – możliwość grania taliami, które wywołują bóle głowy, brzucha i tak zwanego raka. Świetne towarzystwo! Ani się spostrzegłem, a moja  
decklista zniknęła ze stolika zabrana przez przechodzącego sędziego. Mijają następne minuty i nadchodzi ten wyczekiwany moment – pierwsze pairingi.  

Runda 1  
Patrick Peretta (BR)  
Po drugiej stronie stolika usiadł miły Brazylijczyk, który jeszcze przed startem zamienił ostatnie słowa z kobietą, która przypuszczalnie była jego mamą. Wybieramy nasze startery, podajemy dłonie i zaczynamy. Ja zaczynam, moim aktywnym Pokemonem jest Phantump. Fakt, że naprzeciwko widzę Bronzora nie zmienia mojej strategii – Ultra Ball po Shaymina EX, Level Ball po Jirachi EX, z którego szukam Wally’ego i mamy Trevenanta w pierwszej turze. Dokładam jeszcze energię pod aktywnego Pokemona i oddaję turę. Na widok sytuacji na stole siedzący obok Portugalczyk uśmiechając się stwierdził, że jestem „zepsutym człowiekiem” na co zresztą mu przytaknąłem. W drugiej turze udało mi się zagrać Phantumpa, Trevenanta BERAK, Dimension Valley i rozpocząć spam atakiem Silent Fear. Po drodze na stół przeciwnika trafiły dodatkowe Bronzory i Genesect EX jako główne źródło obrażeń. Pojedynczy Lysandre na Jirachi’ego EX, aby odblokować itemy na jedną turę nie był w stanie odwrócić przebiegu gry. Wygrywam pierwszą  
rundę. W następnej start z Shaymina EX i martwa ręka. Przeciwnik zabija mnie w drugiej turze Genesectem EX z trzema energiami, z których dwie dołożył z ręki w kolejnych turach, a ostatnią dzięki ability Bronzonga – Metal Links. Ostatnie starcie to powtórka z pierwszej gry. Start z Phantumpa, Trevenant w pierwszej turze i atakowanie Silent Fear od drugiej. Dobry początek dnia. Stan 1/0/0.  

Runda 2  
Ojvind Svinhufrund (FI)  
Przeciwnik zaczyna rozdanie Wobbuffetem na aktywie i Groudonem EX na benchu. Dokłada Energię pod Groudona oraz Tropical Beach na stół, którego używa aby zakończyć swoją turę. Mój samotny Phantump musi się z nim zmierzyć. Jako, że moja ręka wygląda strasznie decyduję się na podłożenie energii pod Phantumpa, Head Ringer pod Groudona, zagranie Red Card, Wally’ego oraz użycie Tropical Beacha, żeby do mojego Shaymina EX, Jirachi’ego EX i Dimension Valley dobrać coś sensownego. Ta gra to droga przez mękę. Nie jestem w stanie nic zrobić przeciwnikowi, który powoli, tura po turze ładuje Primal Groudona, aż w końcu wielka bestia z pięcioma energiami wchodzi na aktywną pozycję i zaczyna masakrować moje Trevenanty. Ostatnią deską ratunku, jaką sobie upatrzyłem było nie dogrywanie stadionu, aby moje Pokemony stały na stole jedną turę dłużej, ale i to nic nie dało, bo jak się okazało przeciwnik grał 4 Tropical Beache, dzięki którym atak Gaia Volcano co turę zadawał minimum 200 punktów obrażeń.  
Druga gra wyglądała podobnie. Przeciwnik zaczyna Wobbuffetem, ja Shayminem EX i powoli, mozolnie kopię się po Phantumpa. W drugiej turze dogrywam Trevenanta, uciekam Shayminem EX na bench, staram się przeszkadzać przeciwnikowi przy pomocy Red Card, ale widząc ładującego się  
Primal Groudona odliczam już minuty do końca rozgrywki. Co tu dużo mówić, zostałem zmiażdżony. Sam Ojvind kończy ten turniej w top8. Mój stan na tą chwilę to 1/1/0.  

Runda 3  
Guillaume Adam (FR)  
Zaczynamy od luźnej dyskusji dotyczącej formatu, która zostaje przerwana przez sędziego. Okazuje się, że Guillaume popełnił błąd spisując swoją talię i pomimo, że gra 60-cioma kartami to na liście umieścił ich 61. Na nieszczęście dostaje Game Lose i zaczynamy starcie przy stanie 1:0 dla mnie. Mój przeciwnik okazał się być bardzo miłym i życzliwym graczem, co więcej wiedział, że takie rzeczy się zdarzają i nie było po nim widać żadnego zdenerwowania, czy irytacji. Naszą oficjalną grę rozpoczęliśmy od odsłonięcia starterów. Wybrałem Phantumpa przeciw Yveltalowi z ability Fright Night. Na śmierć zapomniałem o tym, że darki w expanded mają niesamowity silnik kręcący się wokół karty Dark Patch oraz Darkraia EX (na szczęście mój przeciwnik nie grał tego drugiego). Gra była bardzo wyrównana, doprowadziłem do sytuacji, gdzie została mi 1 karta w talii, 1 prize do końca i miałem zabójstwo na Yveltalu z Fighting Fury Beltem na aktywnej pozycji. Wstyd się przyznać, ale nie zauważałem wyjścia z tej sytuacji, ale mój przeciwnik znalazł. Dołożył energię pod aktywnego Pokemona, wycofał go ręcznie na zdrowego Yveltala EX bez energii i oddał turę. Pozbawiony Lysandre (który był w ostatnią nagrodą) przegrywam grę przewijając się. Druga gra wygląda podręcznikowo w moim wykonaniu. Skoro zaczynam z aktywnym Phantumpem to mogę wyszukać Wally’ego przy pomocy Jirachi’ego EX. W drugiej turze wchodzi Trevenant BREAK i atak Silent Fear. Gra kończy się w ostatniej turze terminacji, kiedy to mając 2 nagrody do końca zdejmuję przeciwnikowi 2 Shayminy EX i 1 Yveltala. Stan 2/1/0 – ciągle w grze.  

Runda 4  
Adam Hawkins (UK)  
Następny roześmiany przeciwnik, mam dziś dobry dzień. Zaczynam z Phantumpa podczas gdy po drugiej stronie stołu widzę Shaymina EX i Slowpoke’a. Stawiam na Trevenanta w pierwszej turze, więc zagrywam Jirachi’ego EX, dwa Shayminy EX i pomimo zużycia tylu zasobów udaje mi się wystawić tylko samotne drzewo bez żadnej energii. Przeciwnik Lysandruje mi Jirachi’ego EX, dogrywa Seismitoada EX, Double Colorless Energy, Float Stone pod Shaymina EX i zaczyna atakować z Quaking Punch. W końcu udaje mi się znaleźć jedną energię, ale to niewiele zmienia, ponieważ przeciwnik trafia sporo Heads używając ability Royal Flash Slowkinga. W drugiej grze zaczynam z samotego Jirachi’ego EX dobierając z początkiem tury Phantumpa. Zagrywam itemy przygotowując się na Quaking Punch od pierwszej tury zostawiając sobie tylko trzy karty na ręce, co aż prosi się o Delinquenta, którym dostaję od przeciwnika w jego turze. Dogrywa Hoopę EX, dwa Seismitoady EX, Double Colorless Energy i moja gra kończy się  
właściwie w tym momencie. Stan 2/2/0.

Runda 5  
Antonio Sa (PT)  
Do stolika podchodzi poważnie wyglądający przeciwnik, kładzie playmatę z Rayquazą EX z napisem „Staff”, deckboxa i mówi „I hope that at least you are not playing Trevenant. I faced 4 of them already.” Na co byłem w stanie odpowiedzieć tylko „I am sorry.”. W tym momencie mój przeciwnik zmienił kolor i wyraz twarzy. Wyglądał tak, jakby chciał wywrócić stolik i zacząć mnie bić. Nie zmienił tego fakt, że ja zaczynałem grę mając po swojej stronie Phantumpa do jego Shaymina EX. Udało mi się wystawić wszystko w pierwszej turze dogrywając nawet Red Carda. Po trzecim trafionym Crushing Hammerze przeciwnik poddał grę żebyśmy mogli przejść do następnej. Drugie starcie to zwrot akcji o 180 stopni. Zaczynam z Jirachi’ego EX, nie miałem nawet jednego Trevenanta, kiedy po drugiej stronie były już 2 naładowane Mega Rayquazy EX. Trzecia gra to Trevenant w pierwszej turze, dużo kopania, energia i Head Ringer pod aktywną Rayquazę EX. Przeciwnik jest wyraźnie zniesmaczony przyglądając się kartom na swojej ręce. Szybko zbieram 4 nagrody atakując Tree Slamem i trafiając wszystkie Crushing Hammery. Pod koniec gry Antonio walczy dogrywając N’a, potem Professora Sycamore, ale udaje mi się znokautować jego ostatniego attackera. Wściekły naciska zbyt mocno długopisem podpisując „match slipa” z wynikiem, przez co przebija go i robi bliznę Rayquazie na swojej playmacie. Ten wypadek chyba trochę go „studzi” bo kiedy się z nim żegnałem odpowiedział już spokojnym głosem życząc mi powodzenia w dalszej rozgrywce. Stan 3/2/0.  

Runda 6  
Gustavo Wada (BR)  
Siadam przy stoliku obok Bonka, okazuje się że mamy dokładnie taki sam wynik. Sporo żartów, śmiechu, repairingów i zaczynamy. Znów Trevenant w pierwszej turze kontra Manectric EX i martwa ręka przeciwnika. Udaje mi się rozłożyć, ale przeciwnik ratuje się Colressem na 7 kart (5 moich Pokemonów). W następnej swojej turze zagrywa Lysandre na mojego Jirachi’ego EX, dokłada dwa Zubaty, Seismitoada EX z Double Colorless Energy i Muscle Bandem, wycofuje Manectrica EX, i rozpoczynamy wymianę nagród przy obustronnym item locku. Pomagam sobie Xerosiciem oraz Team Flare Gruntem ale nic mi to nie daje. Drugie rozdanie w moim wykonaniu to start z Jirachi’ego EX. Udaje mi się ewoluować Trevenanta przy pomocy ataku Ascension Phantumpa, podkładam Head Ringera pod Seismitoada EX przeciwnika i regularnie okładam go młotkami, TFG oraz Xerosiciem. Doprowadzam do remisu. Gustavo zaczyna trzecia grę dwoma Seismitoadami EX i Zubatem. Dokłada Lightning Energy i oddaje mi turę. Klasyczny start  
z Jirachi’ego EX w moim wykonaniu, nie mam nawet energii, żeby uciec na Phantumpa, o stadionie nawet nie ma co mówić. Nie ma Trevenanta w pierwszej turze. Dostaję Ghetsisem i moje 2 itemy wraz z Ultra Ballem trafiają do talii. Na szczęście dobieram Shaymina EX na pustą rękę, a z niego Professor Juniper. Wystawiam Trevenanta i rozpaczliwie szukam następnych Phantumpów. Dobre zarządzanie zasobami i wracanie Crobatów AZ’em  
dało Gustavo daje mu ostatecznie zwycięstwo. Jak się okazało pozostałe trzy Phantumpy były w prize’ach. Stan 3/3/0.  

Runda 7
Paweł Fudyma (PL)  
To musiało nadejść. 122 osoby na turnieju, dwóch Polaków, grają dokładnie takimi samymi taliami i spotykają się w ostatniej rundzie turnieju. Zaczęliśmy się śmiać już w momencie zobaczenia pairingów i dobry nastrój nie opuszczał nas aż do końca rundy. Wygrywam rzut kostką. Pierwszą grę można opisać w dwóch zdaniach. Zaczynam z Phantumpa, zagrywam Jirachi’ego EX po Wally’ego i ewoluuję Trevenanta.  
Bonku zagrywa Lysandre na Jirachi’ego EX i bez jakichś dodatkowych „fajerwerków” oddaje turę. Używam energii, aby się wycofać i już do końca gry utrzymuję przewagę blokując itemy Bonka. W drugiej grze oboje zaczynamy z Shayminów EX. Różnica jest taka, że to Bonku zaczyna i błyskawicznie wystawia Trevenanta, na którego nie mam odpowiedzi. Przechodzimy do ostatniej gry. Już od samego początku mam wrażenie, że trzymam wszystko w garści. Start z Phantumpa kontra Shaymin EX Pawła, dogrywam Jirachi’ego EX, wystawiam Trevenanta, do tego Silent Lab i na tym się kończy. W całym tym procesie spaliłem wszystkie karty z ręki, nie mam już nic i muszę grać z „topa”. Bonku też nie ma za wiele, ale udaje mu się wystawić Phantumpa, wejść nim na pozycję aktywnego Pokemona i ewoluować. Wkrótce udaje mu się zagrać Trevenanta BREAK cały czas okładając mnie po 60 dmg. Przegrywam i ostatecznie, ze stanem 3/4/0 zajmuję 68 miejsce na 122 graczy.
Po turnieju zadowoleni odbieramy punkty (po 10 za każdą wygraną) i wymieniamy je na czerwone czapki z Moltresem (30 pkt/szt). W dobrym  
nastroju wracamy do hotelu, żeby pograć na konsoli i ustalić plan działania na następny dzień.  

Niedziela 11.12.2016  
Wstajemy skoro świt. Dziś ostatni dzień imprezy. Po szybkim śniadaniu w pokoju zabieramy karty i idziemy powalczyć z innymi trenerami. Na miejscu obowiązkowe zdjęcie z przeuroczą maskotką Pikachu i możemy rejestrować się na tak zwaną „ósemką na żądanie” w formacie best-of-3, single elimination, standard. Po uiszczeniu wpisowego każdy z nas dostał śmieszny, okrągły brzęczyk, który miał nas poinformować, gdy tylko zbierze się odpowiednia liczba graczy. Jesteśmy wolni, możemy iść oglądać stoiska sklepowe i mecze z top8. Przy okazji spotykamy Lesia, który przed odjazdem na lotnisko wpadł tylko po  swojego boxa za top 32. Życząc mu udanego lotu udajemy się zrobić obchód po sali.
Marnotrawimy czas rozglądając się na prawo i lewo, aż w końcu słyszymy wycie brzęczyków znajdujących siew naszych kieszeniach. Zebrał się komplet uczestników i startuje pierwsza runda drabinki.  

Runda 1  
M Rayquaza EX  
Nie jest to co prawda Antonio Sa z wczoraj, ale i ta talia miała maksymalne rarity kart – wszystko Full Art/Gold/Reverse. Nie ma nawet nad czym się rozwodzić. Wygrałem 2:0 w każdej grze wystawiając i ładując szybko Giratinę EX, ograniczając przeciwnikowi ławkę Parallel City oraz niszcząc Basic Energie Crushing Hammerami. Przechodzę do następnej rundy i będę grał na Francuza, który wygrał z Bonkiem.  

Runda 2  
Volcanion EX  
Przed grą dostałem informację, że dla Pawła był to rewanż z piątku i mój przeciwnik poprawił znacznie swoją talię biorąc pod uwagę gry podczas turnieju głównego. Spodziewałem się trudnego przeciwnika. Nie udaje mi się zacząć i od razu czuję presję. Dwa trafione Max Elixiry ładujące dwa Volcaniony EX na benchu, obok nich Hoopa EX oraz Shaymin EX. Na aktywie mały Volcanion z Fighting Fury Beltem i zwykłą energią ognistą. Przeciwnik podłożył 2 Float Stone’y, każdego pod jednego ze swoich dużych Volcanionów na ławce. Na każdego mojego Lysandre na Hoopę odpowiadał Escape Rope, których grał minimum 2. Na nic zdały się Headsy z Crushing Hammerów skoro wszystkie zbite energie prędzej czy później i tak wracały pod Pokemony dzięki atakom małego Volcaniona. Przegrywam pierwszą grę i decyduję się zacząć drugą. Szybka Giratina EX, Garbodor z Float Stonem oraz trafione młotki pozwalają mi być dobrej myśli. Wygrywam grę w ostatniej turze terminacji dobierając z top decku VS Seekera po Lysandre (2 w talii przy 15 kartach) i zgarniając dwie ostatnie nagrody nokautując Shaymina EX.
Gramy grę trzecią, nagłą śmierć (sudden death), każdy z nas z 1 prizem. Niesamowitym zaskoczeniem było dla mnie to, że przeciwnik pozwolił mi zacząć. Start z Hoopy EX vs Volcanion EX. Dokładam Giratinę EX, Fighting Fury Belt, Double Colorless Energy pod Hoopę EX, ucieczka na Giratinę i N na 1 kartę. Jak to bywa w takich sytuacjach mój przeciwnik dobrał Shaymina EX oraz Professora Sycamore, dogrywa Volcaniona EX i oddaje mi turę. Nie pozostając dłużny z pierwszej karty z góry talii trafiam Shaymina EX, dokładam Double Dragon Energy pod Giratinę EX, dokładam następną Giratinę na ławkę i oddaję turę.  
Przeciwnik zagrywa Lysandre na moją Hoopę EX, energia ognista pod aktywnego Volcaniona EX oraz Max Elixir pod tego na benchu. Mając na ręce Lysandre, Fighting Fury Belta, Double Colorless Energy oraz Double Dragon Energy doznaję jakiegoś zaćmienia umysłowego i decyduję się podłożyć belt pod Giratinę na benchu, kończę ładować drugiego smoka, a DCE zostawiam na ucieczkę Hoopą w następnej turze. W połączeniu z Lysandre miało mi to zapewniać nokaut Shaymin EX i wygraną. Nie chciałem mieć toola pod Hoopą EX, ponieważ w przypadku kolejnego N oprócz DCE mógłbym też uciec używając Float Stone’a, co okazało się błędnym tokiem rozumowania. W efekcie przeciwnik zabija moją Hoopę EX dokładając trzecią energię pod Volcaniona EX i używając dwa razy ability Steam Up. Odpadam z turnieju inkasując 20 punktów, które razem z 10 od Bonka (z dnia poprzedniego) dają mi niebieską czapkę z Articuno.  

Kończymy z turniejami na dziś. Jeszcze chwilkę posiedzimy na sali, żeby obejrzeć parę gier, ale ostatecznie wracamy do hotelu, żeby coś przekąsić, oglądnąć grę finałową na streamie i pograć w Pokemon Sun and Moon. Dzień szybko się kończy, a w poniedziałek powrót.  

Główny turniej był niesamowitym doświadczeniem, ale zabawy, której dostarczyły mi turnieje  
poboczne nie można z niczym porównać. Napięcie związane z International Championships odpłynęło wraz z przeminięciem piątku, a potem przyszło śmianie i gra o przysłowiowe „złote gacie”.  

Do napisania!  
/Panda  