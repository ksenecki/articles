# Najważniejsze karty w Standardzie PRC-on 

September 19, 2016
Kategorie: Artykuły

Witajcie,  
To mój pierwszy artykuł dla Cracow Crew, więc na początek dwa słowa o mnie. Jestem graczem z Warszawy, który w PTCG grał pół życia. Od zawsze lubiłem się dzielić moją wiedzą z innymi graczami, zatem napisałem już kilka artykułów o karciance. Od wielu lat śledzę głównie środowisko turniejowe, zatem moje artykuły będą skierowane głównie do tych już obeznanych z zasadami, pragnących zacząć swoją przygodę z turniejami.

Celem tego artykułu jest opisanie czemu większość talii gra takie a nie inne karty. Największy problem nowych graczy to złożenie własnej talii. Nieraz po przyjściu na turniej ze starter deckiem dostają oni łomot, a ściągnięcie jakiejś talii z internetu niezbyt pomaga, kiedy się nie rozumie, czemu dany Supporter czy Item się w niej znajduje.  
O ile talie zwykle bardzo różnią się Pokemonami, to linie Trainerów są w wielu przypadkach podobne. Zacznijmy więc od trójki Trainerów, na której oparta jest obecnie gra:  
Professor Sycamore, Ultra Ball, VS Seeker  
Te karty bazują na koncepcie zarządzania zasobami. Co przez to mam na myśli? Podstawowe talie na PTCGO czy starter decki służą do obeznania się z zasadami, zatem zwykle dostępne opcje wyglądają następująco: dobierz karty, zagraj karty które masz na ręku, zaatakuj. Dopóki nie zagrasz karty z ręki jest ona cały czas dostępna. Professor Sycamore i Ultra Ball burzą ten obraz gry. Porównując klasyczny dociąg z podstawowych talii czyli Tierno z Sycamorem czy Great Balla z Ultra Ballem widzimy, że efekt tych drugich jest znacznie lepszy (dobieranie 7 kart zamiast 3 i wyszukiwanie Pokemona z całej talii zamiast 7 wierzchnich kart). Jednak moc kosztuje: Professor Sycamore wymaga odrzucenia wszystkich kart z ręki a Ultra Ball dwóch, co na początku odrzuca. Można powiedzieć:  
„Przecież wybrałem 60 kart, żeby moja talia była idealna a teraz mam je odrzucać bez efektu?” W tym momencie wchodzi VS Seeker, czyli karta która pozwala zagrać odrzuconego Supportera. W tym momencie odrzucenie Supportera z Ultra Balla to żaden ból, bo w późniejszej fazie gry wystarczy dobrać VS Seekera, żeby go zagrać. Jest jednak haczyk. Czasem musisz zagrać Ultra Balla, ale masz na ręce same dobre karty. Wtedy należy zdecydować, które karty nie przydadzą się w danej grze, co jest niemożliwe bez wystarczającego doświadczenia. Niemniej, potężne efekty tych kart warte są swojej ceny i nic dziwnego że większość talii gra 4 sztuki. Na chwilę obecną powinny być na szczycie poszukiwanych kart każdego nowego gracza.

N, Ten zielonowłosy Supporter był grany przez cały czas, kiedy był w formacie. Efekt niepozorny: obaj gracze wtasowują swoje ręce i dobierają tyle kart, ile mają nagród. Karta jest świetna z dwóch powodów. Po pierwsze, na początku gry pozwala dobrać nową rękę 5-6 kart. Po drugie i ważniejsze: kiedy przeciwnikowi zostało mało nagród, rzucenie N’a daje nam szansę, że nie dobierze nic przydatnego i będziemy w stanie dzięki temu wygrać grę. Fakt, że  
ta karta samodzielnie może zdecydować o wyniku gry powoduje, że musisz mieć naprawdę dobry powód żeby grać w miejsce N’a alternatywę taką jak Shauna, Judge czy Professor Birch’s Observations. Polecam się zaopatrzyć co najmniej w 2 N’y, a najlepiej w 3 lub 4.

Lysandre Ile razy grając w PTCG myślisz: „Wygrałbym, gdybym mógł jakoś zaatakować w obitego Pokemona na ławce przeciwnika”? Jeśli dużo, to rozumiesz, czemu Lysandre jest powszechnie granym Supporterem. Poza oczywistym zastosowaniem wybierania sobie najlepszych celów z ławki przeciwnika ma też inne, na przykład pozwala kupić turę lub dwie wyciągając na aktywną pozycję Pokemona bez energii, ale z dużym kosztem wycofania. Obecnie normą są 2 sztuki.

Trainers’ Mail  
Czasem potrzebujesz tej jednej karty, żeby zrobić turę marzeń. Zagrywasz Supportera, nie dochodzi. Trainers’ Mail to karta, która pozwala „dokopać” się do tego, co jest potrzebne, pozwalając wybrać coś z czterech kart z talii. Siła tej karty leży w tym, że Trainery są w stanie wyciągnąć wszystko, np. Ultra Ball pozwala wyciągnąć Pokemona, VS Seeker Supportera itd. Dodatkowe zastosowanie to wyciągnięcie Supportera z talii, kiedy nie mamy żadnego na ręce, a zwykle chcemy zagrać jednego na turę. Zwykle gra się 4 sztuki, ale jeśli nie masz miejsca w talii, warto rozważyć zejście do trzech.

Switch, Float Stone, Escape Rope  
Te trzy karty pozwalają nam wycofać Pokemona bez utraty energii. Najczęściej używany jest Float Stone, bo jest wielorazowy i kombuje się z kartami takimi jak Zoroark BKT czy Garbodor BKP. Jednak ma on swoją wadę: jest to Pokemon Tool, więc nie można dołożyć wtedy innego Toola do tego Pokemona (np. Spirit Linka dla Pokemonów, które mają Mega ewolucję). Z pozostałych dwóch popularniejszy jest Escape Rope, ponieważ wymusza również zmianę Pokemona przeciwnika, co często psuje mu plany. Jeśli jednak wolisz Switche, to też niezły wybór dopóki nie masz dostępnych innych opcji.  
Pokemon Tool, więc nie można dołożyć wtedy innego Toola do tego Pokemona (np. Spirit Linka dla Pokemonów, które mają Mega ewolucję). Z pozostałych dwóch popularniejszy jest Escape Rope, ponieważ wymusza również zmianę Pokemona przeciwnika, co często psuje mu plany. Jeśli jednak wolisz Switche, to też niezły wybór dopóki nie masz dostępnych innych opcji.  

Parallel City
Przechodzimy do Stadionów. Tutaj sytuacja jest prosta: większość typów ma swój preferowany stadion (Fairy Garden, Reverse Valley, Forest of Giant Plants), jeśli chcesz zapychać ławkę Pokemonami rozważ Sky Fielda, jeśli nic z powyższych cię nie zadowala, włóż do talii parę sztuk Parallel City. W zależności od tego, jak karta leży na stole, jeden z graczy może mieć 3 Pokemony na ławce, a drugi ma słabsze Pokemony trawiaste, ogniste i wodne. Karta wymaga przez to ogrania, często położenie ją w złą stronę może zdecydować o losie gry. Jeśli żaden z graczy nie gra typów osłabianych przez czerwoną część, zazwyczaj lepiej jest ograniczyć przeciwnika do 3 miejsc na ławce.

Shaymin-EX (ROS)
Na koniec król obecnego formatu. Shaymin-EX kosztuje obecnie ponad 150 zł za sztukę i to nie bez powodu. Dobranie kart z Ability to niemal zagranie kolejnego Supportera w turze, dodajmy fakt, że idealnie kombuje się z Ultra Ballami i nic dziwnego, że niemal każda talia chce grać co najmniej dwie sztuki, a główna alternatywa, czyli Octillery BKT kosztuje już 40 zł za sztukę. Nie jest to karta, na którą należy wydawać od razu 300 zł, żeby mieć przyjemność z grania, ale jeśli chce się brać udział w czymś poważniejszym niż lokalne turnieje, prawdopodobnie kiedyś trzeba będzie się szarpnąć na Shayminy.  

Co dalej?
Na tym właściwie kończy się mój przegląd najważniejszych kart. Nie oznacza to, że są to jedyne karty, które powinno się grać w dobrej talii.  
Następujące karty można grać w wielu taliach i warto je mieć pod ręką w jednej sztuce (chociaż w rzadkich przypadkach niektóre talie mogą chcieć grać więcej):  
Supportery: Hex Maniac, Pokemon Ranger, Ninja Boy, Delinquent.  
Itemy: Super Rod, Enhanced Hammer, Special Charge.  
Należy jednak wziąć uwagę, że z każdym nowym dodatkiem dochodzą nowe karty, które mogą wyrzucić stare schematy przez okno. Niemniej uważam, że co najmniej na najbliższe pół roku ten, który zaprezentowałem nadaje się doskonale do zapoznania się z tym, jak działają talie na poziomie turniejowym.

Kakel  
