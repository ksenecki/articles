# Szkółka Pokemon #2 – Zarządzanie zasobami i czasem 

September 23, 2017  
Kategorie: Artykuły, Poradniki

Witajcie! Przed wami drugi artykuł z serii Szkółka Pokemon. Poruszę w nim problem obecny w naszej karciance od zawsze, a będzie nim zarządzanie zasobami. Zarówno tymi karcianymi, jak i czasowymi.  
Bardzo często, zwłaszcza na lokalnych turniejach widzę jak gracze zagrywają karty tylko dlatego, że mają je na ręce. Jest wiele sytuacji, w których nie chcemy bezmyślnie zagrywać kart, ponieważ może nas to kosztować grę. 
Popatrzmy na przykład na nasze Pokemony grając talią Tapu Bulu GX/Vikavolt. Jedyną sytuacją, w której chcemy mieć na 3 Grubbiny będzie prawdopodobnie tak, gdzie jeden z nich znajduje się na pozycji naszego aktywnego pokemona i zostanie lada moment znokautowany. W każdym innym przypadku dogrywanie trzeciego na Bench będzie zmarnowaniem miejsca, które może być potrzebne w późniejszym etapie rozgrywki, abyśmy mogli zagrać Tapu Lele GX i wyszukać kluczowego Supportera.  
Podobnie sprawa wygląda z Supporterami, które zapewniają nam dociąg kart. Popatrzmy na Professora Sycamore. W obecnym formacie, bez VS Seekerów, jest on kartą, z którą wiąże się dużo ryzyka i nie zawsze chcesz go zagrywać „na ślepo”. Załóżmy, że masz na ręce parę kart, które przydadzą Ci się w następnej turze: Stadion, może jakiś Tool, Double Colorless Energy, albo wszystkie te karty jednocześnie i do tego Twoją czwartą kartą jest Professore Sycamore. Dokładałeś w tej turze już energię, a stadion nie jest Ci potrzebny. Boisz się, że przeciwnik może go zniszczyć Field Blowerem zanim zdążysz go dobrze wykorzystać. Nawet jeżeli nie zagrywałeś jeszcze w tej turze Supportera to może warto rozważyć zachowanie tych wszystkich kart na następną turę? Przeciwnik  
najprawdopodobniej pomyśli, że karty, które masz na ręce są bezużyteczne i sam spali swoje zasoby Sycamorem. Będzie wolał zostawić Ci martwą rękę, niż dograć N’a. Przychodzi mi do głowy tylko parę konkretnych sytuacji, w których zagrałbym Professora Sycamore paląc dużo swoich zasobów:  
mam 4 lub mniej kart na ręce i boję się tego, że przeciwnik może zagrać Delinquenta,  
przeciwnik gra talią blokującą Itemy albo Specialne Energie i potrzebuję przekopać cały deck w poszukiwaniu jakiejś odpowiedzi,  
rozgrywam swoją pierwszą turę, mam tylko 1 Pokemona Basic i potrzebuję jak najszybciej znaleźć drugiego, aby nie przegrać przez donk.  
Prawdopodobnie takich sytuacji jest dużo więcej, ale te przykłady powinny dać Wam obraz tego, o co mi chodzi. Jest jeszcze jeden rodzaj kart, o którym chciałbym wspomnieć. Są to tak zwane „tutory”, albo po prostu karty wyszukujące. Wyobraźmy sobie sytuację taką sytuację. W Twojej pierwszej turze udało Ci się wypełnić ławkę Pokemonami Basic, ale masz na ręce jeszcze Ultra Balla. Zagrywasz go i znajdujesz Pokemona, którego nie jesteś w stanie zagrać. Po co? Boisz się, że Przeciwnik zagra N’a i wtasuje Ci do talii parę bezużytecznych kart, więc korzystasz z okazji, że masz Ultra Balla i się ich pozbywasz? Posiadanie w decku 2 bezużytecznych kart i 1 „piłki” więcej, w początkowej fazie rozgrywki, jest dużo bardziej opłacalne, niż wyszukanie tego Pokemona i tym samym przekazanie przeciwnikowi informacji: „Hej, albo zagrasz mi N’a i zresetujesz rękę, albo w następnej turze zagram tego stworka na stół”. Ta sama zasada dotyczy kart takich jak Random Receiver, Trainers’ Mail albo nawet Skyla. Jeżeli w danej turze zagrywałeś już kartę Supportera, to wyszukanie drugiego nic Ci nie daje.  
Zagranie Skyli po to, aby wyszukać Professora Sycamore albo N’a to ostateczność. Zdecydowałbym się na coś takiego tylko, jeżeli byłbym naprawdę zdesperowany. Sytuacja może troszeczkę się zmienić, gdy nasza gra zbliża się ku końcowi. Może się okazać, że w naszej talii zostało tylko 6 kart, a wśród nich 2, które są nam potrzebne do wygrania. Zagranie Ultra Balla tylko po to, żeby przejrzeć talię nie jest wcale takim złym pomysłem. Odrzucimy tym samym parę kart, które Nam tej wygranej nie zapewniają, co da większą szansę na dobranie czegoś sensownego po zagraniu N’a.  
Nie zagrywaj kart na ślepo, zwłaszcza w formacie, w którym odzyskanie zasobów nie jest wcale takie proste.  
Rozważ przytrzymanie kart na ręce, może uda Ci się wprowadzić przeciwnika w błąd – pomyśli, że nie masz nic sensownego na ręce. Pamiętaj, że długie gry zazwyczaj przegrywają Ci, którzy jako pierwsi zużyją wszystkie zasoby.  
Zarządzanie kartami to jedno, ale jak często zabrakło Wam czasu na dokończenie gry, co skutkowało remisem, albo Waszą przegraną? Bierzecie udział w turniejach, które mają 4, góra 5 rund. Wyobraźcie sobie, jak to wygląda, kiedy przychodzi do grania w turnieju na 7-8 rund zakończonym top 8. W formacie „best of 3” limit czasowy, jakiego musimy się trzymać to 50 minut + 3 tury terminacji. W najlepszym wypadku mecz kończy się Twoją wygraną, za którą otrzymujesz 3 punkty (2:0, 2:1 albo 1:0 dla Ciebie). Najgorszy scenariusz to przegrana, która skutkuje zeroma punktami na koncie. Remis jest bardzo kontrowersyjny, zawsze ktoś będzie niezadowolony. Podchodząc do stolika zawsze jeden z graczy jest tak zwanym faworytem, z różnych powodów. Najczęściej jest to po prostu talia. Każdy chce wygrać, ale gracz, który jest na gorszej pozycji będzie również zadowolony z remisu (1:1 albo 0:0 w przypadku „Intentional Draw”). Na koniec takiej gry obaj gracze otrzymują po 1 punkcie. 50 minut to mniej czasu, niż mogłoby się wydawać. Na dużych turniejach, kiedy dochodzi do spotkania dwóch bardzo dobrych graczy, często jesteśmy świadkami intensywnych, pełnych skupienia  
pojedynków. Niczym na turnieju szachowym. Nikt nie chce popełnić błędu, dokładnie analizują każde zagranie, ponieważ 1 potknięcie może skutkować przegraną. Nie należy jednak mylić tego typu gry z tak zwanym „slow play”, czy też „stallowaniem”. Terminy te oznaczają granie na  
czas w sytuacji, kiedy jesteśmy w lepszej pozycji niż nasz przeciwnik. Nikt nie każe Wam grać szybko, nad każdym zagraniem należy się zastanowić, ale jeżeli sytuacja na stole jest oczywista, a Wy pomimo to stracicie kilkanaście sekund na jej przeanalizowanie to jest to po prostu nieuczciwe w stosunku do Waszego przeciwnika. Co więcej, jest to też niezgodne z zasadami turniejowymi i Fair Play, które są propagowane przez The Pokemon Company International.  
Najodważniejszym przejawem umiejętnego zarządzania czasem gry jest podjęcie decyzji o poddaniu gry. To bardzo ważne, aby znać możliwości swojej talii. Jeżeli wiesz, że deck Twojego przeciwnika jest szybszy, a Ty na dodatek masz „martwą rękę” to poddaj się. Jest duża szansa, że uda Ci się jeszcze skończyć 2 gry w czasie, jaki pozostał do końca rundy i wygrać cały mecz. Przeciągając agonię najprawdopodobniej odprowadzisz do remisu (o ile druga gra zakończy się Twoją wygraną). Z drugiej strony nie traktuj tego jako regułę. Jedna, albo dwie dodatkowe tury nie wpłyną za bardzo na zegar, a mogą wyklarować sytuację. Może odwróci się ona o 180 stopni, odzyskasz kontrolę nad stołem i to Twój przeciwnik się podda? Staraj się jednak nie przeciągać decyzji o oddaniu gry. Niejednokrotnie, w szerszej perspektywie, może umożliwić Ci to wygranie rundy. 

To tyle na dziś. Dzięki, że wytrwaliście do końca. Do napisania!  
/Panda
