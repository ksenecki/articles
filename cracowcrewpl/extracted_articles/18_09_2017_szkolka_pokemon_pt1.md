# Szkółka Pokemon #1 – Początek rozgrywki i odpowiednie  nastawienie

September 18, 2017  
Kategorie: Artykuły, Poradniki

Cześć! Z tej strony Panda. Przedstawiam Wam pierwszy tekst z serii Szkółka Pokemon. Jakiś czas temu na naszym kanale ukazały się filmiki przedstawiające podstawy: link. Teraz, już w formie pisemnej postaram się zwrócić uwagę na zaawansowane aspekty gry.  
Zacznijmy od początku. Każdy z nas przychodząc na turniej ma w głowie jakiś plan, jakieś nastawienie. Wielu przychodzi na lokalne turnieje po prostu dla zabawy, ale co z dużymi turniejami? Czy gracze przemierzają połowę kuli ziemskiej na Regionalsy, albo International po to, żeby dobrze się bawić? Otóż nie tylko! Większość graczy jeździ na międzynarodowe turnieje ze względu na emocje jakich dostarczają. Możliwość walczenia z graczami z innych krajów o miano najlepszego, radość z wygrywania z ludźmi, których widzieliśmy do tej pory na streamach, to rzeczy, które uzależniają. I o ile za pierwszym razem mogą wydawać się przytłaczające, to z każdym następnym turniejem będziemy się czuć coraz lepiej. Setki ludzi, o różnych stylach gry, każdy na swój sposób unikalny, ale wszystkich łączy chęć zdobycia trofeum.  
Co zrobić, aby nie czuć się przytłoczonym i zagrać na 100%? 
Moim zdaniem na sukces każdego gracza składa się wiele czynników: odpowiednia talia, dni testowania oraz nastawienie do gry. Dobór talii oraz samo testowanie to materiał na osobne artykuły, ale warto na tą chwilę wspomnieć odrobinę o nastawieniu. Myślę, że wybierając się na turniej zawsze trzeba mierzyć wysoko. Interesuje nas dostanie się do tak zwanej topki. Aby to osiągnąć potrzebujemy pokory. Chcesz mierzyć wysoko, ale musisz zdać sobie sprawę z tego, że popełniasz błędy, jak każdy z nas. Staraj się je wyłapywać, analizować i unikać w przyszłości. Miej na uwadze to, że nie ma zagrań doskonałych. Wszystko przez czynnik losowy, jakim jest opatrzona każda gra karciana. Pech się zdarza, a jeżeli będziesz konsekwentnie dążył do celu to przegrasz tak samo dużo gier z powodu pecha, ile wygrasz dzięki  
niesamowitemu szczęściu.  
Docieramy na miejsce. Siadamy przed naszym przeciwnikiem i zaczyna się! Rozpoczęcie rozgrywki nie zawsze jest takie proste, jakby mogło się to wydawać na pierwszy rzut oka. Jeszcze przed dobraniem pierwszej karty należy odpowiedzieć sobie na cztery pytania: 
1. Powinienem zacząć, czy pozwolić na to mojemu przeciwnikowi?  
W większości przypadków zaczęcie gry jest zdecydowanie lepsze. Nie tylko masz możliwość jako pierwszy dołączyć energię do swojego Pokemona, ale zagranie N’a pozwoli Ci na zniwelowanie efektu Twoich Mulliganów. Jeżeli przeciwnik dobrał parę kart, ponieważ notorycznie nie miałeś Pokemona Basic na start to właśnie teraz możesz wszystko naprawić i zredukować liczbę kart na jego ręce do 6. Decyzja o rozpoczęciu gry powinna też być uzależniona od tego czym ty, lub twój przeciwnik gracie. W poprzednich formatach były talie, które pozwalały wyłączyć karty Item albo Ability przeciwnika od momentu, kiedy zostały zagrane: Trevenant FLF, Vileplume AOR, Silent Lab PCL, Hex Maniac AOR. Do głowy przychodzi mi tylko jedna sytuacja, w której wolimy oddać zaczęcie naszemu przeciwnikowi. Jest to pojedynek talii, które są w stanie nokautować swoje Pokemony już od pierwszej tury. Bardzo dobrym przykładem jest tak zwany Night March. Grę, w której mierzyło się dwóch graczy Night Marcha wygrywał zazwyczaj ten, który pierwszy zdołał zabrać pierwszą nagrodę (Prize).  
2. Który Pokemon będzie najlepszym starterem?  
Aby odpowiedzieć na to pytanie dobrze będzie posłużyć się przykładem. Skorzystam więc z talii, jaka ostatnio znalazła się u nas na stronie: Metagross GX . Przyjrzyjmy się Pokemonom Basic: 4x Beldum, 1x Necrozma GX, 2x Tapu Lele GX, 1x Alolan Vulpix, 2x Remoraid. Oczywistym jest, że nie chcemy zaczynać naszym Tapu Lele GX. Jej Ability: Wonder Tag działa tylko w chwili, kiedy wchodzi on na stół zagrana z ręki. Spośród pozostałych potencjalnych starterów najmniej odpowiada nam Necrozma GX. Jest bezużyteczna w początkowym etapie rozgrywki i ma wyższy koszt wycofania się niż reszta naszych Pokemonów Basic. Najlepszy start gwarantuje nam Alolan Vulpix. Atak Beacon przyspiesza tak zwany set-up – pozwala nam wyszukać brakujące elementy naszej ewolucyjnej układanki. Jeżeli miałbym do wyboru start z Remoraida albo Belduma to wybrałbym tego drugiego. Oba Pokemony mają taki sam koszt wycofania się, ale tylko Beldumem jesteśmy w stanie zaatakować. Mamy ich też więcej w talii.  
3. Czy powinienem dołożyć jakieś Pokemony na ławkę (Bench) przed startem gry? Jeżeli tak, to jakie?  
Jeżeli zaczynasz grę to odpowiedź jest prosta – nie dokładaj Pokemonów. Możesz to równie dobrze zrobić podczas swojej tury, po dobraniu karty. Poczekaj, aż przeciwnik odsłoni swoje karty. Możesz nie chcieć zagrywać Pokemonów, które nie przydadzą Ci się podczas gry, a na dodatek mają Weakness na typ, jakim gra twój przeciwnik. Może nie ma sensu wystawiać Trubbisha, jeżeli grasz go tylko dla Garbodora z Garbotoxin, a przeciwnik nie posiada Pokemonów z Ability w swojej talii. Sytuacja zmienia się o 180 stopni, jeśli nie zaczynasz. W takiej sytuacji, jeżeli masz możliwość, to dograj chociaż 1 Pokemona na swoją ławkę. Nie dopuść do sytuacji, w której 1 dobrze zagrany N przeciwnika zostawi Cię z samotnym aktywnym  
Pokemonem. Przegranie gry przez brak stworków na ławce (donk) to jeden z najgorszych sposobów zakończenia rozgrywki jaki jestem w stanie sobie wyobrazić. Oddajemy grę bez walki.  
4. Przeciwnik nie miał Pokemona Basic (Mulligan). Powinienem dobrać dodatkową kartę z początkiem, czy jednak nie?  
W 98% przypadków chcesz dobrać wszystkie karty, jakie oferuje Ci gra. Jestem sobie w stanie wyobrazić tylko 2 przypadki, w których nie chcesz dobierać wszystkich kart. Pierwszy to format expanded i Ghetsis PLF zagrany przez przeciwnika. Jeżeli nie zaczynasz i masz już potrzebne karty na ręce i spodziewasz się takiego zagrania to myślę, że warto rozważyć niedobieranie tych dodatkowych kart. Drugim przypadkiem może być wyjątkowo dobra ręka, której zagranie chcesz zwieńczyć Professorem Sycamore. W takiej sytuacji nie widzę sensu dobierania dodatkowych kart, skoro i tak skończyłyby w discardzie.  
Mam nadzieję, że powyższy tekst odpowiedział na wiele Waszych pytań. Jeżeli tak i chcecie, abyśmy kontynuowali serię to dajcie nam znać. Oczywiście konstruktywna krytyka mile widziana.

Do napisania!  
/Panda