# Tapu Bulu GX/Vikavolt

September 10, 2017  
Kategorie: Talie

Witajcie, z tej strony Panda z post-rotacyjnym wariantem talii VikaBulu.  
Rotacja stała się faktem. Wypadło sporo grywalnych kart blokujących ability Pokemonów a te, które zostały nie są na tyle uniwersalne, aby grać je w każdej talii. Sprowadza to metę turniejową do wariantów Garbodora, talii opierających się w 100% na umiejętnościach oraz takich, które korzystają z nich tylko na początkowym etapie rozgrywki. Znikoma liczba Garbodorów na lokalnych turniejach sprawiła, że postanowiłem dać szansę Tapu Bulu  
GX i jego przyjacielowi – Vikavoltowi.

1x Tapu Koko PROMO  
Jedna z moich ulubionych kart z bloku karcianego Sun & Moon. Uniwersalny koszt ataku i darmowy koszt ucieczki pozwalają na techowanie jej w wielu taliach, zwłaszcza takich, które nie zabijają jednym atakiem niektórych popularnych ostatnio Pokemonów. Zadaniem Tapu Koko w naszej talii jest zadanie śladowych obrażeń Pokemonom przeciwnika tak, aby znalazły się w zasięgu ataku naszego Tapu Bulu GX. 

3x Tapu Bulu GX  
Nasz główny attacker. Jak każdy Guardian nie posiada ani weaknessu, ani resistance, co jest atutem. Na dodatek dysponuje 3 bardzo silnymi atakami. Należy pamiętać, że maksymalna siła uderzenia ataku Nature’s Judgement wiąże się z odrzuceniem wszystkich kart energii, jakie znajdują się pod Bulu. Tę „wadę” można przekuć na zaletę jeżeli przeciwnik dysponuje Pokemonami takimi jak Tapu Lele GX, czy też Gardevoir GX.

3x Tapu Lele GX  
Tej karty nie trzeba nikomu tłumaczyć. Niski koszt ucieczki, mocny atak i umiejętność pozwalająca na wyszukanie karty Supportera z talii. Obowiązkowo w 3 sztukach.

4x Grubbin  
Podstawka naszej linii ewolucyjnej. Brak VS Seekera sprawia, że granie Brock’s Grit przestaje być opłacalne. W związku z tym warto postawić na silną linię Vikavolta i zmaksymalizować szansę na wystawienie małego robaka na stół w pierwszej turze.

2x Charjabug  
Wracamy do formatu z czasów, kiedy zaczynałem grać w Pokemon Trading Card Game. Należy niesamowicie zwracać uwagę za zużywane zasoby.  
Zagranie Professora Sycamore staje się najbardziej opłacalne w pierwszej albo drugiej turze rozgrywki. Szybkie palenie kart po to, aby znaleźć Vikavolta + Rare Candy może się często nie opłacać. Moim zdaniem czasem warto odrobinę zwolnić z budowaniem własnego stołu po to, aby pod koniec gry nie okazało się, że wszystkie kluczowe karty już spaliliśmy i nie mamy jak „domknąć” rozgrywki.

3x Vikavolt  
Tapu Bulu GX posiada bardzo mocne ataki, ale w pojedynkę nie wygra za nas turnieju. To Vikavolt pozwala na nieustanne ładowanie naszych Pokemonów energiami i zbieranie nagród. W sytuacjach kryzysowych jest bardzo dobrym drugim attackerem, który wraz z Choice Bandem potrafi zdjąć słabsze Pokemony EX/GX.

3x Professor Sycamore  
Dobranie siedmiu nowych kart jest kluczowe w początkowej fazie rozgrywki. Czasem trzeba poświęcić parę kart, aby wziąć ostatnie karty nagród. 
Należy go jednak używać z rozwagą.

4x N  
Jeden z moich ulubionych Supporterów. Niezwykle uniwersalny i potężny na każdym etapie rozgrywki. W pierwszych turach pozwala odświeżyć „rękę” bez konieczności odrzucania istotnych kart, a pod koniec gry pozwala odzyskać panowanie nad stołem zmniejszając ilość kart na ręce  
przeciwnika do 1-2.

2x Guzma  
Już od wyjścia dodatku Flashfire Lysandre podbijał stoły, żaden Pokemon nie był bezpieczny. Guzma jest lepszą wersją Lysandre. Pozwala wycofać naszego Pokemona oraz wyciągnąć na aktyw to, co Przeciwnik przed nami chował na ławce. Niestety jest to obosieczny miecz. Zagrywajcie go tylko, jeżeli macie na ławce Pokemona, którego wystawienie jako aktywnego nie przegra Wam gry. 

2x Skyla  
Supporter grany najczęściej w taliach opierających się na Pokemonach Stage 2. Zagrana po Heavy Balla albo Rare Candy przyspiesza pojawienie się naszego Vikavolta na stole. w Późniejszym etapie gry zagrywając Tapu Lele GX możemy wyszukać Skylę, a z niej Choice Banda, Field Blowera, czy nawet Energy Recyclera.

1x Brigette  
Brigette była niedoceniana właściwie od momentu pojawienia się dodatku BREAKthrough. Wszyscy woleli grać Pokemon Fan Club, który nie zmuszał nas do wystawienia wyszukanych Pokemonów na stół – mogliśmy zagrać je z ręki i wykorzystać ich ability. Pojawienie się Tapu Lele GX spowodowało, że w połączeniu z Brigette dostaliśmy taką Hoopę EX wyszukującą Pokemony Basic nie-EXy. Kartę tą chcemy zagrać tylko w naszej pierwszej turze, w późniejszych etapach gry jest bezużyteczna. To wyjaśnia tylko 1 sztukę.

4x Ultra Ball  
Podstawowa karta pozwalająca wyszukać nam Pokemony. Obowiązkowo w czterech sztukach.  
2x Heavy Ball Karta ta długo nie byłą używana w grze turniejowej, nawet Volcaniony wolą używać Ultra Balli lub Stadionu Brooklet Hill. Gdyby Vikavolt miał mniejszy koszt retreatu niż Tapu Bulu GX to prawdopodobnie zrezygnowałbym z tej karty, ale skoro połowa naszych stworków ma równo 3 retreatu, to aż szkoda nie wykorzystać tej sytuacji.

2x Float Stone  
Większość naszych Pokemonów atakujących ma jedną wspólną słabość, którą jest duży koszt ucieczki. Gramy tylko 2 Guzmy, więc dobrze jest się zabezpieczyć na wypadek, gdyby przeciwnik chciał przeczekać parę tur wyciągając nam na aktywną pozycję Vikavolta. Tapu Lele GX -> Skyla -> Float Stone jest jedną z naszych opcji.

3x Rare Candy  
Karta pozwalająca na ominięcie Stage 1 w linii ewolucyjnej jest obowiązkowa. Nie zawsze będziemy mieli możliwość jej zagrania, ale potencjalnie możemy wystawić naszego Vikavolta 1 turę wcześniej i właśnie do tego będziemy zmierzać.

3x Choice Band  
Nowe Pokemony GX mają bardzo dużo punktów życia. Niestety nie są w zasięgu ataku Nature’s Judgement naszego Tapu Bulu GX. Choice Band jest bardzo dobrym dodatkiem, dzięki któremu jesteśmy w stanie nokautować Espeona GX, Umbreona GX, a nawet Ninetalesa GX przy pomocy jednego uderzenia.

2x Field Blower 
Na lokalnych turniejach nie spodziewałem się dużej ilości Garbodorów z ability Garbotoxin, więc tutaj bardziej w formie „przeszkadzajki”. Gdybym miał wybrać się tą talią na turniej z Garbodorami to spróbowałbym zmieścić tutaj trzeciego Field Blowera.

2x Energy Recycler  
Walcząc z innymi Pokemonami GX przy każdym ataku musimy odrzucać 3 energie spod naszego naszego Tapu Bulu GX. To sprawia, że bardzo szybko tracimy nasze „paliwo” i naszą jedyną opcją jest wtasowanie kart energii z powrotem do talii.

1x Rescue Strecher  
Prawdopodobnie często zdarzało się Wam, że zagrywając pierwszego Professora Sycamore w grze musicie odrzucić sporą część Pokemonów. Zdecydowałem się umieścić tutaj jednego Rescue Strechera, aby takie sytuacje nie przegrały mi gry.

8x Grass Energy  
5x Lightning Energy
Najważniejsze jest zachowanie odpowiednich proporcji. Vikavolt wyciąga z naszej talii 1 energię Grass i jedną Lightning, ale do ataku Tapu Bulu GX potrzebujemy 2 energii Roślinnych. Stosunek 8-5 jest moim zdaniem optymalny i przy pomocy 2 sztuk Energy Recyclera pozwala na cięgła używanie Nature’s Judgement. 
Powyższą talią grało mi się bardzo przyjemnie. Uważam, że ma pozytywne match-upy na większość aktualnych archetypów. Problemem pozostają Metagross GX i Zoroark BREAK, ale warianty Volcaniona EX, Gardevoir GX oraz Ninetales GX pozostają w zasięgu. Polecam spróbować. 

Do napisania!  
/Panda
