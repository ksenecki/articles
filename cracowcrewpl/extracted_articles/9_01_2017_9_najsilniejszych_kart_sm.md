# 9 najsilniejszych kart z dodatku Pokemon Sun/Moon  

January 8, 2017  
Kategorie: Artykuły  

Witajcie!  
Nadchodzi wytęskniony powiew świeżości! Już niedługo zawita do nas najnowszy dodatek do Pokemon TCG o nazwie Sun/Moon. Rozpocznie on, tak jak swojego czasu XY1, całkiem nową erę w naszej ukochanej grze karcianej.
Jak zapewne większość z Was wie, gry Pokemon Sun i Moon wprowadziły na 3dsie nieznaną wcześniej mechanikę –  ataki Z Move, z których można skorzystać raz na grę. Znajdą one odzwierciedlenie w świecie TCG w postaci ataków GX. Każdy Pokemon GX będzie posiadać jeden atak GX, który zdecydowanie przewyższa swoim potencjałem zwyczajne ataki (np. zadaje dużo obrażeń małym kosztem energii). Za znokautowanie GXa, tak jak w przypadku Exa, nasz przeciwnik otrzyma dwie nagrody. Ataku GX można użyć raz na grę, co oznaczymy specjalnym GX markerem. Jak można się domyślić, warto będzie mieć przynajmniej jednego Pokemona GX w talii, ponieważ szkoda by było nie skorzystać z ataku umożliwiającego łatwy i tani nokaut.  
W związku ze zbliżającą się premierą dodatku przygotowaliśmy dla Was listę 10 najlepszych naszym zdaniem kart z serii Pokemon Sun/Moon. Część listy zajmują właśnie Pokemony GX. Kolejność kart jest przypadkowa.

Tsareena
Tsareena to trawiasty Pokemon Stage 2, który podczas ewolucji pozwala spojrzeć na karty w ręce przeciwnika, a następnie wyrzucić jedną z nich do  
Discard Pile’u. Jej typ ma kluczowe znaczenie, bowiem dzięki karcie Forest of Giant Plants    możemy wystawić Tsareenę już w pierwszej turze i  
pozbawić naszego przeciwnika niezbędnych kart do funkcjonowania talii, takich jak Shaymin Ex, Ultra Ball czy Prof. Sycamore. Jestem przekonany, iż  
zobaczymy ją w niejednej kontrolnej talii. Jej wadą jest dosyć kiepski atak i pewna bezużyteczność po wykorzystaniu jej zdolności, co sprawia, iż  
trzeba znaleźć w talii miejsce dla jakiegoś Pokemona, który będzie atakował.

Shiinotic  
Skoro już jesteśmy w temacie Pokemonów trawiastych: Shiinotic z pewnością znajdzie się w niejednej zielonej talii. Tak jak Tsareena, nie jest to Pokemon, którego używamy, by nim atakować – gramy nim wyłącznie dla jego zdolności, która pozwala nam raz na turę znaleźć w talii trawiastego Pokemona i dodać go do kart w ręce. Przydatna umiejętność, zwłaszcza w połączeniu ze wspomnianym już wcześniej Forest of Giant Plants. Biorąc pod uwagę fakt, iż Shiinotic sam jest trawiasty, może wyszukać siebie podczas pierwszych tur gry, by w późniejszym etapie wyszukiwać już dowolne inne Pokemony w dużych ilościach. Niestety w ostatnim czasie na turniejach zwiększyła się popularność Garbodora, który czyni Shiinotica całkowicie bezużytecznym.

Lurantis GX  
Pierwszy trawiasty Pokemon GX okazuje się całkiem przyzwoitą kartą do grania. 210 punktów życia sprawia, iż może bezproblemowo stawać do walki z obecnymi Mega Pokemonami i Exami. Za koszt 1 trawiastej energii uderzymy za 40 ładując sobie jednocześnie Pokemony na ławce dwoma  
dowolnymi Basic energiami z Discard Pile’u. Przydatny atak, zarówno we wczesnym, jak i późnym etapie gry. Drugi atak zadaje 120 obrażeń i leczy Lurantis z 30 obrażeń kosztując przy tym 3 energie. To wystarczająco, aby znokautować Shaymin Ex oraz aby dwoma atakami powalić praktycznie wszystkie Exy i BREAK Pokemony. GX atak zadaje 50 obrażeń za każdą trawiastą energię pod Lurantis, czyli za 3 energie zrobi o 30 więcej, niż Solar Blade, a za 4 zrobi 200, co jest niestety niewystarczające, aby znokautować inne Pokemony GX i Pokemony Ex z Fightning Fury Beltem. W wielu przypadkach ChloroScythe GX będzie wymagało 5 energii w celu zrobienia nokautu.  
Obecność Lurantisa GX na wysokich rangą turniejach będzie zależeć od częstotliwości występowania talii na Volcanionach, a wygląda na to, iż te wodno-ogniste wulkany nigdzie się nie wybierają. Należy jednak pamiętać, iż dopóki w formacie istnieje dobra i niezwykle szybka ognista talia, nieco wolniejsze trawiaste Pokemony GX mogą nie mieć racji bytu. Wygląda na to, iż granie Lurantisem GX będzie przypominać granie Mega Scizorem Ex,  
czyli wiele korzystnych match-upów, a w zamian automatyczna przegrana z Volcanionami.

Vikavolt
Karta, która ma sporo potencjału, ale niestety nie sprzyjają jej okoliczności. Jest elektrycznym Pokemonem Stage 2, którego wystawimy wcześniej jedynie za pomocą Rare Candy. Wysoki koszt wycofania może zachęcić przeciwnika, aby za pomocą Lysandre zablokował naszego Vikavolta na pozycji aktywnej. Wspomniany już wcześniej Garbodor nie ułatwia Vikavoltowi życia. A szkoda, bo gdy już odłożymy wszystkie wady tej karty na bok, zobaczymy, iż posiada całkiem sensowną zdolność i atak. Raz na turę możemy wyszukać dwie energie, roślinną i elektryczną, i podłożyć je w dowolny sposób pod swoje Pokemony na stole. Posiadając dwa Vikavolty zaopatrzymy się w potężny zastrzyk 4 energii, który wystarczy, aby zasilić  
nawet najdroższe ataki. Sam atak Vivavolta również słaby nie jest, pomimo, iż trzeba się nieźle wykosztować, by go użyć. Do plusów Vikavolta należy doliczyć jego typ, ponieważ elektryczność wspaniale kontruje popularne ostatnim czasem Yveltale i Yveltale Ex.

Decidueye GX  
Greninja powraca, tylko zamiast ninją staje się trawiastym Robin Hoodem. Jak widać, nie musimy już pozbywać się z ręki energii, aby aktywować efekt, ale kosztem tego możemy położyć 20 obrażeń zamiast 30. Greninję wystawialiśmy masowo dzięki atakowi Frogadiera, natomiast w tym przypadku przydatny (a może nawet niezbędny) będzie Forest of Giant Plants.
(PS. jak widać, Forest można połączyć ze sporą ilością kart z Sun/Moon, ciekawe, czy wpłynie to znacząco na jego cenę. Przekonamy się o tym zapewne już po pierwszych regionalnych turniejach).  
Wracając do tematu, pojedyncze 20 obrażeń co turę raczej na nikim nie zrobi wrażenia, ale gdy już wystawimy 3 takie sowy, to obrażenia rosną w dosyć szybkim tempie. Atak naszego Robin Hooda również nie prezentuje się źle: 90 za Double Colorless Energy i jedną trawiastą to obrażenia, które uznawane są za standard, dwukrotny taki atak nokautuje Pokemona Ex ze 180 punktów życia. Oprócz zdolności uwagę przyciąga również ciekawy atak GX. Nie zadaje obrażeń, ale wraca 3 dowolne karty z Discard Pile’u kosztując przy tym jedynie 1 trawiastą energię. Swojego czasu podobny atak oferował Sableye, a niektórzy mogą pamiętać, iż była to jedna z najczęściej używanych kart w taliach typu Darkness. W Pokemon TCG ataki wracające zasoby ze stosu kart odrzuconych są niezwykle pomocne.

Nest Ball
Kandydat do pozycji stample w każdej talii poziomu turniejowego i najlepszy Trainer z serii Sun/Moon. Jest to jednocześnie jedyny Trainer z tej serii na naszej liście. Do tej pory najpowszechniejszym Itemem wyszukującym Pokemony był Ultra Ball, ponieważ szuka karty dowolnego Pokemona, a wraz z pojawieniem się Shaymin Ex efekt odrzucenia dwóch kart z ręki przestał przeszkadzać, a nawet zaczął pomagać graczom. Kolejne wydawane „piłki”, takie jak: Repeat Ball, Heavy Ball, Dive Ball i Level Ball, były grane częściej lub rzadziej, w zależności od talii, ale Nest Ball ma potencjał, by stać się Itemem uniwersalnym. Szuka zarówno zwyczajnych Basic Pokemonów jak i Exów, a nawet GXów. Jego wadą jest fakt, iż natychmiastowo kładzie znalezionego Pokemona na ławce, dlatego nie skorzystamy ze zdolności np. Hoopy Ex. Z drugiej strony, można sobie wyobrazić, co by się działo, gdyby Nest Ball pozwalał nam znaleźć i skorzystać z efektu Shaymin Ex. Śmiem zaryzykować stwierdzenie, iż Basic Pokemony grają w dosyć dużej ilości talii, więc Nest Ball zdecydowanie znajdzie swoje miejsce. Zapewne nie w 4 sztukach, ale w 2-3.

Oranguru  
Czyżby szykował się następca Shaymin Ex? Może następca to określenie na wyrost, ale z pewnością znajdą się talie, w których przyda się możliwość dociągania do trzech kart co turę. Co ważne, Oranguru nie jest Exem ani GXem, więc jego wystawienie nie będzie nas kosztować 2 nagród w przypadku, gdy przeciwnik zagra na niego Lysandre. Dodatkowo, bezbarwny typ czyni go kartą możliwą do wyszukania Supporterem Winona w kombinacji np. z Eevee i Shaymin Ex. Może to być przydatne, jeśli okaże się, iż eeveelucje GX są naprawdę tak grywalne, na jakie wyglądają. Jego użyteczność będzie zależeć od tego, z jaką łatwością gracz da radę pozbywać się kart z ręki. Warto zauważyć, iż w przeciwieństwie do Shaymin Ex, można go użyć po znalezieniu z Nest Balla. W taliach posiadających Double Colorless Energy nierzadko nim zaatakujemy, przeciętnie za około 100-120 obrażeń.

Umbreon GX
Umbreon GX to murowany kandydat na tier1 GXa, stanowiącego doskonały dodatek do i tak już wygrywającej talii:  Yveltal Ex/Garbodor. Posiada solidne 200 punktów życia, czyli około tyle, ile Yveltal Ex posiadający Fightning Fury Belta. Pierwszy atak pozwala po zdaniu 30 obrażeń uciec na ławkę, co może przydać się w sytuacjach, gdy nie chcemy pozostawiać na aktywnej pozycji Pokemona oddającego 2 nagrody po znokautowaniu.
Drugi atak to Night Spear na sterydach, czyli atak starego Darkraia Ex, kosztujący 2 dowolne energie i jedną Darkness, zamiast 2 Darkness i 1 dowolnej. Dzięki temu Umbreon może go użyć korzystając z Double Colorless Energy, czyli potrzebujemy podłożyć pod niego de facto dwie karty energii.  
Jego GX atak nie robi specjalnego wrażenia, być może przyda się w późnych etapach gry, gdy po rzuceniu N na 1-2 karty dla przeciwnika użyjemy Night Cry GX, by przeciwnik pozostał bez zasobów do zaatakowania w swojej turze. Poza tym Ubreona nie będzie trudno wystawić, ponieważ po raz kolejny powraca Eevee z Energy Evolution, który po podłożeniu energii natychmiast  
ewoluuje wyszukując swojej ewolucji z talii.

Tauros GX  
I wreszcie przyszła kolej na Taurosa GX, czyli na jedną z najlepszych kart z dodatku Sun/Moon, jeśli nie najlepszą. Jego moc przejawia się w uniwersalności: jest to bezbarwny Pokemon, który do ataku potrzebuje jedynie Double Colorless Energy.  
Posiada 3 świetne ataki: dosyć podstawowe 60 obrażeń, 20 obrażeń wspomagane ilością zdobytych obrażeń i atak GX: 30 razy ilość znaczników obrażeń na Taurosie.
3 ataki za DCE oznaczają, iż praktycznie każda talia grająca tą energią może sobie pozwolić na wsadzenie Taurosa, bo w sumie dlaczego nie? Solidne 180 HP, które można wspomóc Fightning Fury Beltem, dosyć dobry atak za 60 już od pierwszych tur i dwa ataki typu revenge, które mogą z łatwością znokautować inne Pokemony Ex i GX. Gdy Umbreon GX lub Lurantis GX uderzą Taurosa swoimi najsilniejszymi atakami (za 90 i za 120 obrażeń), zostaną w następnej turze nokautowani jednym Mad Bull GX. Poza tym w formacie istnieje karta Ninja Boy, za pomocą której możemy wtasować do talii rannego Pokemona, by na jego miejsce wkroczył Tauros i solidnie ukarał przeciwnika za jego wcześniejsze ataki. Tauros to jedna z tych kart, które  
zdecydowanie zobaczymy na zagranicznych transmisjach Pokemon TCG na stołach z numerem 1.  
Na tym kończy się nasza lista najlepszych kart z serii Sun/Moon. Zdajemy sobie sprawę, iż w tym dodatku znajduje się więcej interesujących kart, ale opis ograniczyliśmy tylko do tych najbardziej competetive.

Nie wiemy jak Wy, ale my już nie możemy doczekać się nowej mety, która zjawi się wraz  
z nadejściem Słońca i Księżyca!   
Na dzisiaj to tyle, dzięki i do następnego artykułu!
