# 10 ważnych kart z epoki BW

February 13, 2017  
Kategorie: Artykuły

Witajcie,  
Z tej strony Kakel i mam zamiar zarazić was moją miłością do formatu Expanded. W przeciwieństwie do formatu Standard, w którym można korzystać z kart z ostatnich mniej więcej dwóch lat, talie do Expanded mogą zawierać wszystkie karty od wyjścia pierwszego dodatku odpowiadającego piątej generacji Pokemonów – Black & White. Od tego momentu minęło już prawie 6 lat! Niestety karty z tak starych dodatków są dużo trudniej dostępne niż te do Standardu zarówno w PTCG Online jak i w prawdziwym życiu, ale zmiana tempa rozgrywki i szeroki wachlarz możliwości oferowany przez 11 setów BW, 12 setów XY, 2 mini-dodatki, Generations i ponad 200 promek to dla niektórych powiew świeżości po ciągłym graniu w Standardzie.  
Dodajmy do tego, że wiele talii mocnych w Expanded to po prostu talie ze Standardu z dodanymi kilkoma kartami spoza obecnie legalnych dodatków (a czasami większość z nich to po prostu karty z wyrotowanych dodatków XY). No ale kiedy przychodzi co do czego i dopiero stawiasz  
pierwsze kroki w Expanded a być może niedawno nastąpiło twoje wkręcenie się w Pokemony ogrom dostępnych kart może być przytłaczający.
Skomponowałem zatem listę 10 kart z setów BW, które wypada znać przed złożeniem swojej pierwszej talii do tego formatu. Kolejność jest przypadkowa.

1. Jirachi-EX (BW: Plasma Blast)  
Zanim na stoły z hukiem wszedł Shaymin-EX z umiejętnością Set Up, trzeba się było ratować graniem tego EXa o zaledwie 90 HP (jedyny EX w Expanded, który ma poniżej 100 HP). Z początku niedoceniany przez łatwość dobrania za niego dwóch nagród, po jakimś czasie Jirachi-EX zagościł w każdej talii z Level Ballami jako zabezpieczenie na wypadek braku Supportera w turze (VS Seekerów wtedy jeszcze nie było). Jednak obecnie w Expanded służy on głównie do dokopania się w pierwszej turze przy pomocy narzędzi takich jak Trainers’ Mail czy Ultra Ball do jakiegoś Supportera, który ma za zadanie ustawić nam grę jeszcze zanim przeciwnik dobierze swoją kartę na początek pierwszej tury. Takim Supporterem jest na przykład Wally, pozwalający wystawić Trevenanta XY i odciąć potencjalnie przeciwnika od Itemów na całą grę. Inne częste użycie Jirachi-EX to połączenie z Archie’s Ace in the Hole lub Maxie’s Hidden Ball Trick dające nam w pierwszej turze dowolnego Pokemona wodnego lub walczącego na stół.

2. Keldeo-EX (BW: Boundaries Crossed, BW: Legendary Treasures, BW Promo)
Karta, która najpierw była grana jako ataker jednak obecnie jej głównym atutem jest Ability. Rush In w połączeniu z jakąś kartą dającą darmowy retreat (najczęściej jest to Float Stone) daje nam możliwość zmiany naszego aktywnego Pokemona co turę za darmo. Co lepsze, pozwala nam dać aktywnego Pokemona na ławkę i przywrócić go na aktywną pozycję co zmywa z niego wszystkie Specjalne Kondycje i niekorzystne efekty (np. blokadę ataku w przypadku kart takich jak Volcanion-EX). Można też naładować za pomocą tego komba naszego aktywnego Pokemona kartami,  
które dołączają energie z discarda na ławkę (Bronzong PHF czy Eelektrik NV). Jak widzicie, możliwości są ogromne a sam Keldeo-EX zajmuje jedno miejsce w talii w przeciwieństwie do alternatyw takich jak Zoroark BKT. Atak też jest niczego sobie, jeśli w talii posiadamy energie wodne, Rainbow lub Prism.  

3. Archeops (BW: Noble Victories, BW: Dark Explorers)  
Kiedy wyszedł Primal Clash a w nim Archie’s Ace in the Hole i Maxie’s Hidden Ball Trick, wszyscy rzucili się na tę pierwszą kartę, parując ją najpierw z Empoleonem PLF, a potem z Blastoisem PLB. Dopiero kiedy wyszedł Gallade BKT ludzie sobie przypomnieli o Maxiem i okazało się dość szybko, że w Expanded jest jeszcze jeden walczący Pokemon, który czekał na możliwość wyłożenia się bezpośrednio na ławkę. Jeśli graliście kiedyś starymi kartami może pamiętacie Aerodactyla, który zabraniał ewolucji; Archeops ma dokładnie takie samo Ability. Jeśli gramy talią na Basicach z Battle Compressorami wkładając Maxiego i Archeopsa zyskujemy potężną broń na talie bazujące na ewoluowaniu. Możliwość wystawienia go w pierwszej turze powoduje, że talie na ewolucjach żeby nie poddać po paru minutach gry muszą grać coś, co blokuje Ancient Power (Hex Maniac, Wobbuffet GEN) lub ewoluować Pokemony z talii (Evosoda, Wally), bo Archeops blokuje tylko ewoluowanie z ręki. A kiedy gramy na talię bez ewolucji wyrzucamy Archeopsa do discarda i się nim nie przejmujemy, a zamiast tego Maxie swoją sztuczką wyczarowuje nam wspomnianego Gallade’a lub w rzadszych przypadkach inną walczącą kartę, którą można się zdecydować grać jak np. Marowak FCO.

4. Mewtwo-EX (BW: Next Destinies, BW: Legendary Treasures, BW Promo)  
Mało który Pokemon-EX jest w stanie dorównać swoją siłą i uniwersalnością Mewtwo-EX z Next Destinies, który był pierwszym setem z tymi Pokemonami. Karta, która w swoim czasie była niemal w każdej talii przez to że najlepszą kontrą na Mewtwo-EX przeciwnika był własny Mewtwo-EX. Obecnie w Expanded jest to jeden z naprawdę niewielu atakerów bijących za DCE, którego można włożyć do niemal każdej talii (chyba ustępuje tylko Seismitoadowi-EX i dopiero co wydrukowanemu Taurosowi-GX). Idealny jest do talii z Pokemonami ze słabością na walkę (elektryczne, mroczne), bo za DCE jest w stanie znokautować najpopularniejszego walczącego techa w formacie jakim jest Gallade BKT.
Drugi atak wymaga już psychicznych energii, ale ze wsparciem Dimension Valley jest to 120 za dwie energie, przez co również niektóre psychiczne talie mogą chcieć go grać. Niech was nie zwiedzie to, że bije słabiej niż Yveltal-EX, bo ta karta wciąż jest mocna.

5. Darkrai-EX (BW: Dark Explorers, BW: Legendary Treasures, BW Promo)  
Karta, która ma wszystko, czego możemy chcieć. Dużo HP, mocny atak (90 w aktywa + 30 na ławkę jest w stanie zdjąć na dwa strzały większość EXów i ustawiać nokauty na dalszą grę) i potężne Ability dające wszystkiemu z mroczną energią darmowy retreat. To Ability daje mrocznym taliom łatwość w zmienianiu atakerów na najlepszego w danej sytuacji, a jest w czym wybierać. Talie na ewolucjach muszą mieć jakąś receptę na obijanie ławki, inaczej kilka Night Spearów i podstawki lub ewolucje posiadające mało HP (90 to akurat na 3 strzały Darkraiem-EX) będą dla przeciwnika źródłem łatwych nagród. Na dodatek można go grać w taliach z Rainbow Energy lub Prism Energy zamiast słabszego odpowiednika ze Standardu jakim jest Manaphy-EX. Przyćmił go trochę Yveltal-EX, ale nadal jest to bardzo mocna karta i ważny element każdej mrocznej talii.

6. Karty ACE SPEC (BW: Boundaries Crossed, BW: Plasma Storm, BW: Plasma Freeze, BW: Plasma Blast)  
Te karty to Itemy tak potężne, że można posiadać tylko jednego w talii. Wiele z nich to lepsze wersje kart dobrze wam znanych. Computer Search to Ultra Ball potrafiący wyszukać wszystko, Scoop Up Cyclone to Super Scoop Up nie wymagający rzutu monetą, Rock Guard to Bursting Balloon, którego nie trzeba odrzucać na koniec tury a Scramble Switch to Switch na sterydach. Dodajmy do tego tak unikalne efekty jak Life Dew (który nie pozwala przeciwnikowi na wzięcie jednej nagrody) i już widać, że jest w czym wybierać. W Expanded można grać swoją talią do Standardu, ale zawsze warto zrobić tę jedną zmianę i wrzucić za coś jakiegoś Ace Speca. Jedyna karta, która jest w stanie was za to pokarać (Spiritomb LTR) przepadła gdzieś po wypadnięciu ze Standardu, więc nic nie stoi na przeszkodzie znacznego ulepszenia jedną kartą swojej talii.

7. Ghetsis (BW: Plasma Freeze)  
Karta, która kiedy wyszła była strasznie mocno hajpowana, po czym dość szybko została uznana za największe rozczarowanie setu. Jednak po wyjściu Battle Compressora i Trainers’ Maila okazało się, że dokopanie się do Ghetsisa lub wyszukującego go Jirachi-EX w pierwszej turze, kiedy Ghetsis jest najmocniejszy jest prostsze niż kiedykolwiek, do tego talie grają więcej Itemów niż kiedykolwiek i siła rażenia tego Supportera jest przez to dużo większa. Świetnym partnerem dla tej karty jest Silent Lab, który uniemożliwia przeciwnikowi wydostanie się z  
niekorzystnej sytuacji Shayminem-EX czy Jirachim-EX. Oberwanie takim kombem w pierwszej turze przeciwnika, kiedy zaczyna może ustalić wynik meczu zanim dobierzemy pierwszą kartę i talie na bogatym silniku Itemowym (Battle Compressor, VS Seeker, Ultra Ball, Trainers’ Mail) chcą przez to zaczynać jeszcze bardziej niż w zeszłym sezonie, kiedy był on w Standardzie.

8. Colress (BW: Plasma Storm)  
Colress to Supporter, który był grywany już kiedy wyszedł, ale największego kopa dostał po wydrukowaniu Sky Fielda. To kombo pozwala na wtasowanie ręki i dobranie nawet do szesnastu kart (dla porównania Shauna dobiera 5). Na dodatek wiele talii bardzo szybko zapycha sobie ławkę kartami takimi jak Jirachi-EX, Shaymin-EX czy Hoopa-EX, więc zwykle już w drugiej-trzeciej turze jesteś w stanie dobrać mnóstwo kart z Colressa. Jeśli grasz na talii bazującej na Sky Fieldzie, godne rozważenia są dwie sztuki tej karty. Jedyną wadą jest fakt, że jeśli obaj gracze mają kiepski start, Colress nie jest w stanie nas uratować i jest martwą kartą na ręku (chyba że liczysz, że szczęście się do ciebie uśmiechnie i z Colressa na 2 dostaniesz swojego Shaymina-EX czy Computer Searcha na następną turę).

9. Dark Patch (BW: Dark Explorers)  
Dark Explorers był dodatkiem, który rozpoczął dominację mrocznych talii w formacie. Ten niepozorny Item to karta, która do dziś definiuje talie na mrocznych Pokemonach i chyba najlepszy sposób wrzucania energii na stół w historii karcianki. Dark Patch pozwala wrzucić nam odrzuconą mroczną energię do mrocznego Pokemona na Benchu, co pozwala nam nieraz w jedną turę naładować atakera takiego jak Darkrai-EX, nowszy Darkrai-EX czy Yveltal-EX. Świetnie się uzupełnia z Max Elixirem dając szybkość ładowania niespotykaną w Standardzie. Dopóki ta karta jest w Expanded, mroczne talie będą często spotykane.

10. Exeggcute (BW: Plasma Freeze, BW: Plasma Blast)  
Na koniec jedna z moim zdaniem najbardziej wyjątkowych kart w historii karcianki. Ten niepozorny Basic z 30 HP ma Ability pozwalającą go wycofywać z discarda na rękę. Co oznacza, że karty wymagające odrzucenia innych kart z ręki (Ultra Ball, Computer Search, Superior Energy Retrieval) są dla nas dużo mniej bolesne, bo możemy do nich odrzucać Exeggcute. Co lepsze, Ability jest wielorazowe, możemy wyciągnąć Exeggcute, użyć Ultra Balla, wyjąć go  
znowu i użyć Computer Searcha. Jeśli mamy dwa jajka w discardzie, możemy użyć obydwu i użyć Ultra Balla „za darmo” odrzucając dwa Exeggcute’y. A z Battle Compressorami w talii nie jest problemem, żeby znalazły się w discardzie. Popularne zastosowanie tej karty polega na manipulowaniu ilością kart na ręce by w końcu zostać z samym Archie’s Ace in the Hole lub Maxie’s Hidden Ball Trick. Poza tym można tę kartę grać w talii ze Sky Fieldami, odrzucać kiedy przeciwnik zbije nam stadion, po czym wyjąć z discarda i położyć znowu na ławkę, kiedy wyłożymy kolejnego Sky Fielda. Jedna z moich ulubionych kart w całym bloku BW.
I to tyle. Wiem, że wszyscy jesteście podekscytowani kartami z najnowszej generacji Sun & Moon, ale pomyślałem, że właśnie z okazji wyjścia nowej, siódmej generacji dobrze będzie spojrzeć w przeszłość i przybliżyć sobie tę piątą generację, zapomnianą przez tych, którzy skupiają się wyłącznie na Standardzie. Mam nadzieję, że ta lista zaciekawiła was tym mniej popularnym formatem jakim jest Expanded. Pamiętajcie, że bogactwo tego formatu pozwala na ogromną kreatywność i nie trzeba grać wymienionych przeze mnie kart, by mieć fajną talię. Być może któryś z waszych ulubieńców czeka na odkrycie jako kolejna gwiazda Expanded?

Do następnego razu,  
Kakel