# Wywiad z Mistrzem – Tord Reklev

July 20, 2017  
Kategorie: Artykuły  

Cześć wszystkim czytelnikom Cracow Crew! Mam dla Was dzisiaj bardzo specjalnego gościa, Norwega Torda Rekleva – zwycięzcę największego turnieju pokemon w historii – Amerykańskich Internationalsów na ponad 1300 osób. Zadam mu kilka pytań na temat tego turnieju i jego całej kariery.  

Witaj Tord :).  
Cześć!   

Proszę, przedstaw się naszym czytelnikom, którzy Cię jeszcze nie znają.  
Nazywam się Tord Reklev, mam 22 lata i pochodzę z Norwegii. Gram w karciankę pokemon od 11 lat, jestem najbardziej znany z 3 mistrzostw Norwegii, czwartego miejsca na Europejskich Internatsach oraz zwycięstwa w Amerykańskiej edycji IC.  

Świetny wstęp. Porozmawiajmy trochę o Twojej karierze – poza zwycięstwem w NA Internatsach udało Ci się wygrać 3 razy mistrzostwo  
Norwegii. Jak przygotowujesz się mentalnie do tych finałowych pojedynków kiedy stawka i oczekiwania są największe?  
Całkiem szczerze, gram po prostu już tak długo i miałem naprawdę mnóstwo stresujących meczów, dlatego udało mi się do tego przyzwyczaić. Na tyle że jestem w stanie skupić się na grze w stu procentach żeby podejmować najlepsze decyzje. I to bez myślenia o konsekwencjach porażki czy wyniku. Oczywiście, finał NA IC był bez porównania, czułem się tak nieprawdopodobnie, że presja którą powinienem odczuwać wyparowała. Tylko dzięki temu mogłem skupić się na tyle, żeby grać najspokojniej i najinteligentniej jak tylko potrafię.  

Rozumiem, brzmi jak świetna umiejętność do wyćwiczenia i posiadania   
Taak, dokładnie   

Dobrze, myślę że nie jestem jedyną osobą która zapytała Cię o wywiad w ostatnich dniach. Jak dużo nowych fanów zdobyłeś po turnieju?  
Kto najbardziej Cię wspierał i dopingował podczas niego?  
Tak, udzieliłem już kilku wywiadów, ludzie chętnie chcą słuchać dlaczego grałem taką niespotykaną listą, na przykład czemu grałem aż 4 Tapu Lele i tak dalej (śmiech). Niestety pojechał ze mną tylko jeden Norweg, Benjamin B, z którym znam się bardzo dobrze i wiem że mocno mnie dopingował podczas całego TOP8. Ciekawostką może być fakt, że Benjamin przegrał swoje win and in z późniejszym finalistą, Johnem Kettlerem, więc oczywiście musiałem go pomścić w finale! :p  

(Śmiech) Myślę że odpłaciłeś się w najlepszy możliwy sposób :). Pytałem o fanów, a co z hejterami? Kilka osób nadało Ci przezwisko “Tordoise” (Tord + Tortoise, żółw po ang.), co moim zdaniem paradoksalnie opisuje twoją metodyczną i sprytną grę. Wpłynęło to jakoś na  
Ciebie podczas finałowego meczu? 
Ani trochę. Wiedziałem że niezależnie co wyniknie z tej sytuacji, to będą jakieś kontrowersje. Gdybym przegrał ten mecz, to założę się że znalazłoby się kilku moich znajomych z Europy, którzy wytknęli by dokładnie to samo Ryanowi. Udzielił nawet wywiadu w którym twierdził, że nie przeciągałem nic specjalnie, więc dla mnie temat jest wyjaśniony. Gdyby ktoś użył stopera to zauważyłby, że nie było dużo różnicy w szybkości naszej gry. Po prostu  
miałem dużo więcej szczęścia tamtego dnia :).  

Taak, myślę że to najlepsza odpowiedź dla każdego któremu nie podobał się Twój styl gry. Myślę że ludzie szukali dziury w całym, bo nie jesteś z USA, a roztrzaskałeś ich faworyta.  
(Śmiech) Doskonale rozumiem że mogli być trochę salty, nie ma problemu.   

Pewnie. Chciałbym Ci zadać teraz pytanie na temat ogólnej mechaniki karcianki. Jak opiszesz pewnego rodzaju “linię”, która oddziela graczy topkujących regularnie na dużych turniejach i wygrywających je, a pozostałych? Czy to znajomość kart, masa treningów, czy coś zupełnie innego? Jaka jest Twoja ulubiona rada dla nowych graczy?  
Myślę że spora część wspomnianej “linii” to zaangażowanie w grę, ale to nie zawsze wszystko. Są osoby ogromnie utalentowane i zwyczajnie uczą się pewnych mechanik i aspektów szybciej od reszty, więc pozostali muszą nadrabiać masą treningów. Nadal myślę że dosłownie każdy, z odpowiednią liczbą rozegranych meczów i sparingów, z odpowiednim nastawieniem i zaangażowaniem, może wspiąć się na najwyższy poziom pozostawiając pozostałe kilka procent szczęściu. A moja ulubiona rada to: Graj MNÓSTWO meczów. Nie ma drogi na skróty dla nikogo, nawet jeżeli jesteś bardzo utalentowany. Mnóstwo naprawdę świetnych zawodników przegrywa ze swoją nadmierną pewnością siebie, ponieważ nie poświęcili odpowiedniego czasu na trening. Później narzekają na brak szczęścia na turnieju, a moim zdaniem zawsze im więcej sparingów i testów tym lepsze wyniki. Graj mnóstwo gier, ale z głową. Jeżeli nie masz dużo czasu na mecze treningowe przed turniejem, graj tylko najgorsze możliwe meczapy. To poprawi Cię jako gracza o wiele bardziej niż granie na coś łatwego, ponieważ mogą umknąć Ci pomyłki i nawet tego nie zauważysz.  

Rozumiem, myślę że masz wszelkie prawa żeby tak mówić, świetna odpowiedź :). Tord, wygrałeś właśnie największy turniej PTCG w historii, co jest już niesamowitym osiągnięciem w Twojej karierze. Gra jest bardzo skillowa, ale my jako gracze nie mamy niestety wpływu na czynnik  
szczęścia. Tutaj jest moje pytanie – jak myślisz, uda Ci się jeszcze wygrać coś równie wielkiego i prestiżowego ponownie? Jak utrzymujesz motywację do grania następnych turniejów?  
Myślę że największym przeciwnikiem w tej karciance jest właśnie zwalczanie tego czynnika szczęścia jak tylko potrafisz. Nie ważne jak dobry jesteś, możesz tylko poprawiać swoje prawdopodobieństwa, ale nigdy nie można być niczego pewnym. Prawdopodobieństwo mówi więc, że już nigdy nie wygram nic równie dużego i prestiżowego ponownie. Żyję chwilą że udało mi się tym razem być najlepszymi czerpię z tego ile tylko się da. Pamiętam oczywiście że w jakiś sposób na to zasłużyłem, patrząc na ilość czasu jaką poświęciłem na grę podczas mojego życia a szczególnie tego sezonu.  
Kocham grać w tę grę, mam mnóstwo świetnych przyjaciół którzy grają razem ze mną, więc nie mam żadnych problemów z motywacją do grania dalej.

Wiesz, niektórzy mówią coś w stylu “Oho, wygrałem X, teraz już mogę kończyć, mam już wszystko”. Cieszę się że nie jesteś jednym z takich ludzi.  
Wiesz, wtedy nie grasz już dla samej gry, tylko dla osiągnięć i korzyści jakie z niej płyną, a gry nawet nie musisz lubić. Prawdę mówiąc, chciałbym wygrać coś jeszcze, chociażby ze względu na ten poświęcony czas.  


Taak, myślę że tutaj leży problem. Delikatna zmiana tematu, tym razem chciałbym Ci zadać pytanie na temat talii z których korzystałeś na turniejach w Ameryce i Europie.  
Pewnie :).  

Twoje motto po NA Internatsach brzmiało “consistency is king” (konsystencja jest królem), co wyjaśnia duże ilości każdej ważnej karty jak Tapu Lele GX czy Choice Band. Zauważyłem jednak mały wyjątek od tej zasady w Twojej europejskiej deckliście, w której grałeś kilka  
jedynek na różne matchupy takich jak na przykład Yveltal BREAK czy Jirachi Promo. Oba turnieje były ogromnym sukcesem dla Ciebie dlatego muszę spytać – is consistency really a king?
(czy konsystencja naprawdę jest królem?)  
Jest, definitywnie! Patrząc wstecz na Londyn, moje szalone jedynki tłumaczyłem tak, że mogę je wyszukać Ultra Ballem w odpowiednim momencie.  
Nadal grałem maksymalne ilości supporterów takich jak N czy Professor Sycamore co nie było częstym zabiegiem. Gdybym jednak mógł zagrać ten turniej jeszcze raz, wybrałbym tym razem coś na wzór decklisty Philipa Schulza.  

Ah, stare dobre 4 sztuki piętnastu kart i Town Map ;).  
(Śmiech) Dokładnie!  

Jednak nadal, 4 N’y nie są popularnym zabiegiem w tym formacie, ludzie zwykle preferują 3 sztuki.  
Maksowanie N’ów moim zdaniem ma sens, naprawdę nie lubię nie mieć czterech. Jest to za dobra karta, a ja chcę mieć zawsze do niej dostęp kiedy mogę.  

Jest to zrozumiałe no i nie będziesz miał więcej doświadczenia w nowym formacie z czterema N’ami ;).  
(Śmiech), Tak, żaden problem!
Rozmawiając już o nowych kartach i formatach, co sądzisz na temat najnowszego zapowiedzianego dodatku, Burning Shadows? Format na Worldsach, podobnie jak w zeszłym roku będzie bardzo unikalny. Widzisz jakieś nowe Mega Audino które może podbić świat znikąd?   
To możliwe, format już jest bardzo zróżnicowany  no i dostajemy co najmniej dwa dobre meta decki, na Golisopodzie i Gardevoirze. Meta jest bardzo otwarta, wszystko może osiągnąć dobry wynik. Ja skupię się przede wszystkim na consistency, to zawsze była moja główna taktyka.  

Rozumiem, to zawsze najlepszy sposób żeby wysoko zajść. Jaka opinia na temat innej gwiazdy setu, Darkraia GX? Karta wydaje się mocna.  
Może okazać się świetna ale trzeba jeszcze poczekać. Dużo rzeczy może go zoneshotować, więc musiałbym potestować i dowiedzieć się jak się sprawy mają.  

To może być to. Myślę że to wszystkie z ważnych pytań, mam jeszcze kilka luźnych, zainteresowany?   
Pewnie że tak   

Słyszałem zabawną historię na temat Twojej dyskwalifikacji z ECC (European Challenge Cup) tylko za rozmowy po norwesku – możesz opisać to zdarzenie?   
To nie była dyskwalifikacja, ja i mój przyjaciel dostaliśmy po game lossie w ostatniej grze serii, co kończyło sie remisem. Rozmawialiśmy sobie po norwesku i mieliśmy wszystko gdzieś, ale sędzia poprosił nas o angielski bo nie wiedział co się dzieje na stole. Nic nie narzekaliśmy, odpowiedzieliśmy i po paru minutach jak sobie poszedł wróciliśmy do norweskiego, a oni zatrzymali mecz i dali nam po game lossie, dziwna sprawa jeśli o mnie chodzi (śmiech).  

Trochę tak ;). Co ogólnie wiesz o Polsce? Grałeś z jakimiś Polakami na turniejach, co jest najbardziej polskiego co znasz?   
Spotykałem się z dziewczyną która była w połowie Polką, ale szczerze mówiąc nie za dużo wiem o Waszym kraju. Grałem z kilkoma graczami z Polski na turniejach. Nie było ich sporo, ale wiem że Ty jesteś jednym z nich! Jeszcze nie przegrałem z żadnym Polakiem na turnieju, więc zapraszam chłopaki! (śmiech).  

Challenge accepted (śmiech). Jako ostatnie pytanie, nie byłby to odpowiedni pokewywiad, gdybym nie zapytał o ulubioną kartę i ulubionego pokemona.   
Mój ulubiony pokemon to oczywiście Celebi. Podczas finału NA Internatsów miałem moją maskotkę Celebi, uszytą własnoręcznie przez moją mamę jako talizman szczęścia :). Co do pierwszej części pytania, Darkrai EX z Dark Explorers jest moją ulubioną kartą wszechczasów, wygrałem z nim moje pierwsze mistrzostwo kraju, więc jest dla mnie bardzo ważny.

Świetna wiadomość do zapamiętania. To był zaszczyt dla mnie żeby z Tobą rozmawiać Tord, powodzenia i szczęścia w następnych turniejach i dziękuję za poświęcony czas :).  
Dziękuję również, pozdrawiam!  

@Matilol 13.07.2017r  
Link do oryginału w języku angielskim: https://www.dropbox.com/s/bl1ljmr84bnisfn/Tord%20Reklev.pdf?dl=0  