# Bubble For The Win, czyli raport zwycięzcy OTP 2017 wraz z analizą talii  

July 19, 2017  
Kategorie: Artykuły, Talie

Wstęp  
Mój cel na ten sezon był prosty w teorii, lecz w praktyce nieco trudniejszy do osiągnięcia: potwierdzić przyzwoite rezultaty osiągane na turniejach w Polsce i zagranicą na OTP – uzyskując minimum finał (wcześniej dwukrotnie zdarzało mi się odpaść w półfinale), a najlepiej wygrywając również finał. Szykując się do turnieju w nowym formacie, wiedziałem, że Garbodor będzie „the deck to beat” i moja talia musi mieć matchup z Garbo co najmniej na poziomie 50-50. W formacie PRC-SM grałem głównie Turbo Darkraiem, lecz wyjście tool removala w Guardians Rising spowodowało, że mocno zwątpiłem w talię. Dodatkowo wizja niekorzystnych wymian 1 do 1 z Garbo potęgowała tylko to uczucie i wiedziałem, że nie będzie to mój wybór na wrocławski turniej. Do samego dnia turnieju myślałem nad kilkoma archetypami, jednak koniec  
końców zadecydowałem, że zagram Greninją. Talię ogrywałem wiele razy w trakcie tego sezonu, dodatkowo dostała ona boosta w postaci Field Blowera i Choice Banda oraz oferowała przyzwoity matchup na warianty z Garbodorem Trashalanche.  

Wybór talii i decklista  
Ostatecznie decydując się zagrać żabami, chciałem doprowadzić swoją rozpiskę talii do takiego stanu, by zbyt często nie przegrywać samemu ze sobą, to znaczy nie rozstawiając się. Od zawsze Greninja borykała się z tym mankamentem bycia talią na “Stage 3”, bo tak chyba śmiało można nazwać ewolucję BREAK nakładaną na Greninję. Stąd też zdecydowałem się maksymalnie zwiększyć “płynność” talii, upewniając się, że w większości gier użyję ataku Water Duplicates w drugiej turze, a w trzeciej będę miał minimum dwie Greninje na stole. Poniżej załączam listę oraz szczegółowe omówienie moich wyborów wraz z uzasadnieniem dla każdego z nich.  

4 Froakie  
Kwestia chyba dla każdego oczywista. Froakie to jedyne Basici w talii, więc mulligany będą zdarzały się często i należy się do tego przyzwyczaić.  
Chcemy grać mniej niż 4 jedynie wówczas, gdy decydujemy się na wariant z Talonflame’ami. Trzeba jednak mieć na uwadze, że w takim przypadku godzimy się na 3-4 “martwe” karty w talii, w zależności od tego czy znajdziemy Talonflame’a na startowej ręce, czy też nie. Ja chciałem, by los miał jak najmniejszy wpływ na wynik moich gier, więc grałem bez nich. Warto wspomnieć też o ataku, nieraz ratuje tyłek.  

4 Frogadier  
Tu również bez niespodzianek – T2 Water Duplicates jest często kluczem nie tyle do zwycięstwa, co do możliwości zadawania jakichkolwiek obrażeń w dalszej fazie gry.  
W momencie deklarowania ataku nie chcemy mieć dodatkowych Frogadierów ani w nagrodach (zdarza się to niestety dość często), ani na ręce, by w pełni wykorzystać jego potencjał i potencjalnie wystawić 3 Frogadiery, pomijając ich ewolucję z podstawek.  

3 Greninja  
Fantastyczna karta. 130 HP, darmowy retreat, dwa wspaniałe ataki – idealna podstawka pod ewolucję BREAK. Gdybym mógł, grałbym cztery (niestety nie mogłem ze względu na Promo). Chyba nie ma co tutaj więcej pisać.  

1 Greninja Promo  
Typowy metacall. Aqua Shower uderza po 20 we wszystko na stole za jedną energię, natomiast Dual Cut jest tak słaby, że nigdy się go nie używa.  
Kolejnym minusem jest brak darmowego retreatu, co w tej talii potrafi być uciążliwe. Wiedziałem jednak, że na turnieju będę miał szansę spotkać co najmniej jednego Gyaradosa – talię, która matchup z Garbodorem i Volcanionem miała bardzo korzystny i dlatego typowałem, że znajdzie się ona w TOP8. Moja decyzja okazała się być strzałem w dziesiątkę, o czym nieco później :).  

3 Greninja BREAK  
Powód, dla którego warto grać tym archetypem. 170HP i potężne Ability wraz z darmowym retreatem i atakami podstawki nagradzają w pełni trudności z rozstawem oraz czas potrzebny na jego osiągnięcie. Trzy sztuki w zupełności wystarczają – przy dwóch BREAKach na stole talia osiąga maksymalny potencjał, a rzadko kiedy ma się na tyle dobre rozdanie (i zarazem tyle czasu od oponenta), by pozwolić sobie na  
wystawienie trzech sztuk naraz.  

4 Professor Sycamore  
Najlepszy Supporter w formacie – pozwala nam dobrać 7 nowych kart, a w tej talii do kompletnego rozstawu potrzebujemy stałego dopływu nowych kart, a Sycamore sprawdza się w tej roli znakomicie.  

4 N  
Następny oczywisty wybór – Greninja potrzebuje czasu na setup, a więc w początkowej fazie gry tracimy nagrody. N jest wówczas naszym przyjacielem. Podobnie wtedy, gdy mamy na ręce karty, których nie chcemy się koniecznie pozbywać a nie możemy ich jeszcze użyć – np. Greninje BREAK, Field Blowery etc. Sprawia się także wtedy, gdy nie możemy za szybko wyrzucić dużo Itemów do discarda (matchup z Garbodorem) lub mamy na ręce nadmiarowe Frogadiery i jesteśmy przed użyciem Water Duplicates.  

2 Lysandre
Zazwyczaj w tym archetypie gra się tylko jednego, lecz ja zdecydowałem się na dodatkową sztukę ze względu na to, że w pierwszych turach pomaga nam stallować przeciwnika (co często może dać dodatkową turę oddechu) i zmniejsza ryzyko na to, że się sprajzuje i nie będę miał  
możliwości wyciągania Pokemonów z ławki przeciwnika przez większość gry. Granie dwóch sztuk sprawia także, iż mogę szybciej pozbyć się Garbodora BKP z pola oraz rzadziej wpadam w pułapkę tzw. gry do siedmiu nagród przeciw taliom opartym na EX-ach i GX-ach.  

1 Ace Trainer  
Spełnia podobną funkcję do popularnego “eNa”, lecz z racji na ograniczone warunki pozwalające na zagranie tej karty, jest zdecydowanie bardziej sytuacyjny. Jednak po pierwszym nokaucie przeciwnika jest niewiarygodnie mocny i jeśli uda nam się go zagrać w odpowiednim momencie, potrafi wygrywać gry lub w najgorszym przypadku kupić trochę czasu / pokrzyżować plany oponenta.  

1 Fisherman  
Do używania Shurikenów zrzucamy z ręki podstawowe energie, więc w late-game jest to bardzo przydatny supporter w tej talii. Nie w każdej grze będziemy go używać, lecz często jest konieczny. Użyteczny także przeciw taliom opartym na disrupcie, jak np. Sylveon-GX.  

4 VS Seeker  
Pozycja obowiązkowa w niemal każdej talii. Sprawia, że granie Supporterów w pojedynczej sztuce ma wiele sensu i zapewnia uniwersalność w każdej fazie gry, z wyłączeniem pierwszej tury.  

4 Dive Ball  
Tak zwany “no-brainer” w tej talii. Możliwość wyciągnięcia każdego Pokemona z decku bez dodatkowych kosztów jest jednym z wielu przyczyn, przez które widujemy Greninje na górnych stołach. Znakomita karta, jednocześnie trochę niesprawiedliwa wobec innych typów, ale niedługo i tak rotuje.  

2 Level Ball  
Dodatkowa szansa na znalezienie drugiego Froakiego (gdy obawiamy się donka) lub Frogadiera, by spełnić założenia drugiej tury. W dalszych fazach gry służy raczej do skracania talii, gdy przed Sycamorem bierzemy do ręki Froakie.  

2 Repeat Ball  
Kolejny out na drugiego Froakiego lub możliwość wyszukania wyższych ewolucji po Water Duplicates. Minusem jest fakt, że musimy już wcześniej mieć na stole chociaż jedną z nich.  

2 Evosoda  
Kolejno dziewiąta i dziesiąta karta wyszukująca Poka z talii. Typowy build w wariancie bez Talonflame gra siedem takich kart, jednak ja chciałem jak najmniej zostawić przypadkowi i zawsze mieć T2 Water Duplicates, stąd tak asekurancki wybór. Evosoda wyszukuje wszystko poza Froakie, więc znakomicie sprawia się po T2. Minusem tej karty jest brak możliwości wyszukania Pokemona bez wykładania go na stół, co niestety nie pozwala nam na skracanie talii w dalszych fazach gry.  

2 Trainers’ Mail
Znakomity dodatek do każdego decku. Potrafi wyciągnąć z dead handa, eNa na dwie, znajdzie potrzebne piłki do rozstawu, Field Blowera na Garbo – opcji jest multum! Pod warunkiem, że miałem niezły rozstaw, starałem się w miarę możliwości poczekać z graniem ich do późniejszych faz gry, aby być mniej podatnym na eNy przeciwnika i szybciej zakończyć pojedynek po swojej myśli.  

2 Field Blower  
Karta, na którą czekałem z utęsknieniem począwszy od ogłoszenia rotacji PRC-on. Pozwala na granie mniejszej liczby stadionów, lecz co najważniejsze – usuwa Toole spod Garbodora BKP, co z powrotem włącza do gry Giant Water Shurikeny a także pozbywa się losowych FFB spod niektórych Pokemonów, pozwalając bardziej efektywnie zdobywać nagrody. Granie dwóch w tej talii to absolutne minimum.  

2 Choice Band  
Kolejna karta, która wraz z Guardians Rising przyniosła dla żab wiele dobrego. Możliwość zadania większych obrażeń jest zawsze w cenie – teraz duże nokauty stały się jeszcze prostsze. Dwie sztuki przy konserwatywnej grze zazwyczaj wystarczają, lecz można z czystym sumieniem grać trzy.  

1 Super Rod  
Przed premierą GRI grałem dwie sztuki, jednak talia zyskała Rescue Stretchera. Warto jednak grać minimum jedną wędkę ze względu na możliwość wtasowania do talii energii. Zdarzają się momenty, gdy oprócz energii chcemy dobrać jeszcze coś innego, np. BREAKa lub Choice Banda na kluczowy nokaut. Wówczas Super Rod + Sycamore to wyjście idealne. Pomaga także wtedy, kiedy pojedyncza sztuka Fishermana wyląduje w nagrodach. Ostatnia zaleta tej karty to dodatkowe energie przeciw taliom “młotkującym” i millującym, jak Sylveon-GX, którego  
także spodziewałem się na OTP.

1 Rescue Stretcher  
Znakomite uzupełnienie talii z najnowszego dodatku SM. Pozwala nie tylko wtasować z powrotem brakujące elementy z naszej linii ewolucyjnej, lecz umożliwia również “cofnąć” na stół znokautowanego Frogadiera po Water Duplicates w sytuacji kiedy w porę nie dobierzemy Splash Energy. Czasem chcemy wrócić prosto do ręki BREAKa, gdy jeden lub dwa tkwią w nagrodach.  

1 Silent Lab  
Świetny w początkowych turach – blokuje niejako rozstaw przeciwnika, który często chce zagrać Tapu Lele-GX po Brigette lub po prostu Supportera przy martwej ręce. Analogicznie sytuacja ma się z Shayminem-EX. Dodatkowo pomaga na Volcaniona oraz losowe Wobbuffety i Giratiny Promo. Nie potrzeba grać więcej, gdyż mamy do dyspozycji Field Blowera.  

3 Splash Energy  
Niezwykle istotny element całej układanki. Umożliwia wystawiać kolejne żaby po nokaucie oponenta. Nigdy nie grałbym mniej niż 3 sztuki. Ogromne wsparcie dla talii, na podobnym poziomie co Dive Ball.  

7 Water Energy  
Grywa się zazwyczaj 6-8 sztuk. Moim zdaniem 7 to idealny kompromis.  

RAPORT: DROGA DO ZWYCIĘSTWA
R1 vs Adrian Pałetko (Volcanion)  
Na początku obu gier idealnie wszedł mi Bubble, co zmusiło Adriana do kopania przez talię w poszukiwaniu Escape Rope. Za każdym razem się dokopał, lecz kosztem straty wielu zasobów. Ja jednak w obu grach miałem modelowe tury z rozstawem, co w matchupie z Volcanionem w 90% przypadków oznacza wygraną. Nie inaczej było i tym razem. Należy zwrócić też uwagę na fakt, iż przeciwnik przestrzelił wiele Max Elixirów, co z pewnością nie ułatwiło mu zadania.  
WW 1-0  

R2 vs Kakel (Vespiquen)  
Co tu dużo mówić, matchup dla żab ze względu na weakness oraz 90HP Vespi jest mało korzystny. Bez Abi nie zdejmiemy osy na hita, która nie ma z tym problemu przeciwko nam. Kakel dobrze opisał mecz tutaj: http://ptcg.eu/forum/post/15189/#p15189. Ja wobec tego nie będę powielał jego sprawozdania, dodam tylko, że faktycznie szczęście bardzo mi dopisało w grze numer dwa, a zupełnie niespodziewanie Greninja Promo okazało się być znakomita nie tylko przeciw Gyaradosom   
LWT 1-0-1  

R3 vs Maciej Płatek (Volcanion)  
Kolejny raz los mi sprzyjał – drugi Volcanion spośród trzech na całym turnieju. Miałem idealny setup, dodatkowo przeciwnik nie zdołał wziąć nagrody na Frogadierze po WD, co tylko ułatwiło mi zadanie. Maciej nie wiedzieć czemu postawił na atakowanie małymi Volcanionami oraz Turtonatorem-GX, co okazało się być mało trafionym pomysłem. Druga gra wyglądała bliźniaczo do pierwszej, z tą różnicą, że nie zaczynałem.  
WW 2-0-1  

R4 vs Velfa (Umbreon-GX/Eeveelucje/Swellowy)  
Mecz był nagrany przez Pandę, jednak nie jest jeszcze opublikowany. Szczerze mówiąc tu pamiętam bardzo mało – wiem, że pierwsza gra przebiegała całkowicie pod moje dyktando, natomiast w drugiej z rozstawem było już znacznie gorzej i widmo porażki zajrzało mi w oczy.  
Ostatecznie udało mi się urwać drugą grę, jednak Velfa popełniła duży misplay, nie nokautując mojej Greninjy Swellowem z AT za dwie nagrody.  
W zamian użyła ataku Swellowa GRI i nawet wypadł heads, jednak ja zagrałem Lysandre po Swellowa AT i poszedł nokaut – od tego momentu wiedziałem, że się uda.  
WW 3-0-1  

R5 vs Rexio (Espeon-GX/Garbodor)  
Rexio, czyli absolutna czołówka graczy OTP w historii (niemal zawsze wchodzi do TOP8!). Zapowiadało się arcyciekawie, i tak było przez cały pojedynek. Już w pierwszej grze popełniłem rażący misplay: zacząłem z Froakiego, wystawiłem drugiego na ławkę i do aktywa podłożyłem basicową energię. Przeciwnik odpowiedział Floatem pod Trubbisha, Tapu Lele na Bench, retreat, DCE do aktywa i szybki nokaut. Ta jedna nagroda w plecy zadecydowała na koniec o tym, że nie wygrałem tej gry. Następnie Rexio użył ataku GX Espeona bodajże na obitego przez Lele Frogadiera i drugiego na ławce. Przez to nie nadążałem wystawiać attackerów i byłem zmuszony do “Bubble and pray”, co nie przyniosło efektu.  
Na domiar złego oponent grał Olympię… W grze numer jeden zdecydowanie nie poszło mi tak, jak należy. Druga gra to już inna historia, rozstawiłem się nieźle, na dodatek Greninja Promo dostała dwie tury na atak, co zdecydowanie ułatwiło mi branie nagród w późniejszej fazie  
pojedynku. W telefonie mam zapisane, że wziąłem nią w sumie pięć nagród :D. Na grę numer trzy niestety nie wystarczyło nam czasu i mecz skończył się remisem.  
LWT 3-0-2

R6 vs Augustyn (Mega Gardevoir STS)  
Link do meczu: https://www.youtube.com/watch?v=BjjMPUhB0Pc&t=620s  
Wszystko macie nagrane.
WW 4-0-2  

R7 vs. Adriank1 (Volcanion)  
Wiedziałem, że remis da mi topkę, więc wzięliśmy z Adrianem remis i poszedłem do Żabki kupić coś do jedzenia i picia przed najważniejszą fazą turnieju.  
T 4-0-3  

T8 vs. Wexegon (Greninja/Talonflame)  
Link do meczu: https://www.youtube.com/watch?v=q40FlSq03qk&t=3210s  
Z całego TOP8 trafiłem najgorzej, jak mogłem – mirror. Dodatkowo Wexy grał Wally’ego, Max Potiony i Bursting Balloony, co stawiało mnie z góry na przegranej pozycji.  
Znowu miałem furę szczęścia, gdy przeciwnik popełnił chyba misplay turnieju, nie nokatując mojego Frogadiera (DWA miałem w nagrodach!).  
Cały przebieg tego spotkania macie nagrany na kanale Cracow Crew. Chciałem także przeprosić za nieumyślną ewolucję Froakiego zagranego w tej samej turze – całe szczęście Wexu nie dobrał energii do Shurikena. Grałem w wielkim stresie i w pośpiechu, co widać w momencie gdy zapomniałem dobrać karty na początku tury.  

T4 vs. Adrian Pałetko  
Link: https://www.youtube.com/watch?v=AIgG-WNBaMM  
Gra nr 1 to powtórka ze swissa, natomiast druga to tragiczny rozstaw po obu stronach – całe szczęście udało mi się ją wygrać i tym samym zrewanżować się za porażkę w półfinale OTP 2015   

T2 vs. Inumaru (Gyarados)  
Link: https://www.youtube.com/watch?v=PhIfskBsDy4  
Również nie będę pisał zbędnych linijek tekstu – wszystko możecie obejrzeć na kanale Cracow Crew. Greninja Promo zrobiła dokładnie to, co miała zrobić w tym matchupie.  

I tak zostałem nieoficjalnym mistrzem Polski 2017! Mam nadzieję, że ten skromny raport Wam się spodobał i jednocześnie dowiedzieliście się czegoś nowego na temat niewątpliwie ciekawego i niecodziennego archetypu, jakim jest Greninja. Jeśli macie jakieś pytania, zapraszam do komentarzy lub wiadomości prywatnej. A gdy zobaczę, że artykuł cieszy się popularnością, możecie liczyć na analizę talii pod kątem rotacji na sezon 2017-2018, a więc w formacie BKT-on. Mam gotowe decklisty wraz z kilkoma wariantami i chętnie przeprowadzę ich analizę i podzielę się nią razem z Wami! 

Dzięki za uwagę i do napisania,  
Artur “arturomod” Rosiński