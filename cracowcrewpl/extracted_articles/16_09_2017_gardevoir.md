# Gardevoir GX

September 16, 2017  
Kategorie: Talie

Witajcie!  
Gardevoir GX to Pokemon, którego gracze hypowali już od momentu ukazania się pierwszych spoilerów. Sukcesy w Japonii sprawiły, że ludzie zaczęli testować ten archetyp przed Mistrzostwami Świata 2017. Efektem był wysyp tych talii i ostatecznie wygranie Worldsów. Problemem nie do przeskoczenia dla Gardevoir GX są wszelkiego rodzaju talie metalowe oraz Greninje BREAK. Garbodor z Garbotoxin co prawda wyłącza nasze ability, ale można go ograć. Większość pozostałych archetypów zjadamy na śniadanie. 

4x Ralts  
Nie da się inaczej. Jeżeli w naszej talii głównym Pokemonem atakującym jest Stage 2 to musimy grać na czterech podstawkach.

3x Kirlia  
W przeciwieństwie do Metagrossa GX chcemy tutaj grać 3 Pokemony Stage 1. Jest to związane z konsystencją talii. Oczywiste jest to, że nasz pierwszy Gardevoir GX musi wyewoluować w drugiej turze, ale  siła tej talii opiera się na umiejętnym używaniu Aceroli. Dzięki zastosowaniu takiej linii Pokemonów możemy leczyć obrażenia podnosząc je do ręki. Liczba naszych Rare Candy jest bardzo ograniczona, więc potrzebujemy całej linii, aby zbudować kolejnego attackera.

3x Gardevoir GX  
Jeden z najlepszych Pokemonów, które wyszły w ostatnim dodatku Sun & Moon: Burning Shadows. Umiejętność Secret Spring pozwala dołączyć dodatkową kartę Fairy Energii w naszej turze. W połączeniu z atakiem Infinite Force daje nam to możliwość błyskawicznego nokautowania Pokemonów przeciwnika, których siła opiera się na dużej ilości energii. 2 energie oraz Choice Band wystarczają, żeby znokautować Ho-oha GX, który został naładowany przy pomocy Kiawe. Atak Twilight GX jest doskonałą odpowiedzią na nowego Garbodora. Rozstawienie się często jest związane z użyciem 7-8 kart Item, które następnie możemy wtasować do talii zmniejszając obrażenia Trashalanche do 0.

1x Gallade  
Po rotacji zaczęły pojawiać się wersje tej talii z czterema Gardevoir GX, bez Gallade. Ja jestem wielkim fanem tego nie-EX/GX-owego Pokemona. Za jedyne dwie Colorless Energie jest w stanie uderzyć za 130 obrażeń, co pozwala na znokautowanie nowego Alolan Ninetalesa, Darkraia EX/GX, czy też Garbodora. Dodatkowym atutem jest ability Premonition, które w połączeniu z Abyssal Hand naszego Octillery pozwala nam kontrolować karty, które będziemy dobierać.

3x Tapu Lele GX  
Standard w tego typu taliach. Stawiamy na tempo, wiec naszą idealną pierwszą turą będzie zagranie Tapu Lele GX na Brigette i atak Alolan Vulpixem lub Diancie. W późniejszych etapach rozgrywki możliwość wyszukania Aceroli albo Guzmy z talii potrafi zadecydować o wygranej.

2x Remoraid  
Granie dwóch Remoraidów zmniejsza szansę na to, że jakiś element naszej linii ewolucyjnej znajdzie się w prize’ach. W teorii można zredukować ich liczbę, to kwestia preferencji. Moim zdaniem dużo lepiej jest mieć w talii samotnego Remoraida niż Octillery. Rybę jesteśmy w stanie zagrać na stół i liczyć na dobranie ośmiornicy z nagród, a odwrotny scenariusz jest niemożliwy.

1x Octillery  
Karta ta bardzo zyskała na znaczeniu po wyjściu Tapu Lele GX. Wtedy ludzie stopniowo zaczęli odchodzić od Shaymina EX i postawili na Brigette oraz linię Octillery. Wtedy to też cena naszej ośmiornicy skoczyła z 1$ do 5-6$ za najtańszą wersję. Możliwość dobierania do pięciu kart na turę jest niesamowicie mocna, zwłaszcza gdy w późnym etapie rozgrywki uda nam się ustabilizować sytuację na stole i jedyną opcją przeciwnika mógłby być dobrze zagrany N na jedną albo dwie karty. Z Octillery po naszej stronie nie musimy się nim martwić.

1x Alolan Vulpix  
Alolan Vulpix pojawia się w jednej sztuce w taliach opierających się na Pokemonach Stage 2 ze względu na to, że zaatakowanie nim w pierwszej turze może nas znacznie przyspieszyć. Pozwala na wyciągnięcie Gardevoir GX i Tapu Lele GX w sytuacji, kiedy mamy „martwą rękę”. 

1x Diancie  
Osobiście wolę Diancie niż Alolan Vulpixa. Jej atak Sparkling Wish nie wystawia nas  na N’a przeciwnika oraz daje możliwość ewolucji Kirlii w Gardevoir GX już w drugiej turze, bez konieczności użycia Rare Candy. 

1x Jirachi  
Osobiście widzę tą kartę tutaj tylko jako tak zwany „tech”. Moim zdaniem Jirachi jest bardzo pomocny w mirrorach, na talie z Drampą GX, Garbodorami oraz Golisopodami GX. W skrócie – wszystko, co wykorzystuje Rainbow albo Double Colorless Energy.

4x Professor Sycamore  
Podstawowy Supporter zapewniający nam dopływ kart. Nie gramy Skyli, więc aby zbudować naszego pierwszego attackera potrzebujemy przekopać się przez sporą część talii. 

4x N  
Po wyrotowaniu VS Seekera obowiązkowo w czterech sztukach w niemal każdej talii. Karta zapewnia „odświeżenie ręki” na początkowym etapie rozgrywki bez spalenia zasobów, a w późniejszej fazie pozwala na uzyskanie przewagi nad przeciwnikiem. 

3x Guzma  
Po wyrotowaniu Lysandre jedyna sensowna karta, która pozwala wyciągać osłabione Pokemony przeciwnika na pozycję aktywną. Przed rotacją grywało się zazwyczaj 2 sztuki, ale ze względu na brak VS Seekera zwiększamy tą liczbę do 3. 

1x Brigette  
Standard niemal we wszystkich obecnych taliach. Pozwala na szybki rozstaw już od pierwszej tury. Na późniejszym etapie rozgrywki jest niemal bezużyteczna, wiec najczęściej kończy jako „paliwo” dla jakiegoś Ultra Balla. 

2x Acerola  
Gardevoir GX to chyba jedyny Pokemon zaraz po Tapu Koko GX, który ma możliwość wykorzystania Aceroli z bardzo dobrym skutkiem. Wiele Pokemonów ma problem z nokautowaniem naszego attackera na jedno uderzenie. Dzięki temu Supporterowi mamy możliwość wyleczenia z niego wszystkich obrażeń bez utraty energii. Dzięki graniu linii 4-3-3 jesteśmy w stanie wyewoluować następną Kirlię i naładować następnego Gardevoir GX kilkoma umiejętnościami Secret Spring.

4x Ultra Ball  
Najpopularniejsza karta, której używa się obecnie do wyszukiwania Pokemonów. Nie ma żadnych restrykcji.
Jedynym warunkiem jest odrzucenie 2 dodatkowych kart z ręki, co często pozwala na zredukowanie liczby niepotrzebnych kart w talii przed zagraniem N’a.

3x Rare Candy  
Pomimo braku Skyli w talii gramy tylko 3 cukierki. Prawda jest taka, że zależy nam na nim głównie w pierwszej turze. Najważniejszy jest pierwszy Gardevoir GX. Pozostałe możemy już budować stopniowo wykorzystując całą linię ewolucyjną. Dzięki temu mając na stole w jednym momencie Gardevoir, Kirlię oraz Ratlsa, po zagraniu Aceroli sytuacja na stole wygląda podobnie. Z tą różnicą, że nasz główny Pokemon atakujący jest zdrowy. 

2x Choice Band  
Choice Band działa w naszej talii jak dodatkowa energia w turze – podobnie jak one, dodaje 30 punktów obrażeń. Dzięki tej karcie potrzebujemy już tylko 2 Fairy Energii do znokautowania naładowanego Volcaniona EX.

2x Field Blower  
Pomimo tego, że w naszej talii mamy kilka Pokemonów z ability to Garbodor z Garbotoxin nie boli nas tak, jak Metagrossa GX, albo Tapu Bulu GX z Vikavoltem. Dysponujemy bardzo silnym atakiem, który nie wymaga zbyt dużej ilości energii. Nie jesteśmy zmuszeni do ich odrzucania, więc bardzo często wystarczy zniszczyć Toola tylko raz, aby zbudować sobie przewagę na stole.

2x Rescue Strecher  
Wykorzystywanie całej linii ewolucyjnej wiąże się z tym, że bardzo często będziemy musieli przywracać nasze Pokemony z discardu bezpośrednio do ręki. Granie 2 Strecherów oznacza, że będziemy w stanie odzyskać w ten sposób 2 Pokemony. Z drugiego efektu noszy będziemy korzystać zdecydowanie rzadziej.

1x Super Rod  
Uwielbiam tę kartę. Daje nam dużo możliwości. Możemy wtasować dowolną kombinację trzech Pokemonów albo Basic Energii do talii. Jako, że nasze ataki opierają się głównie na Fairy Energy to uważam wędkę za obowiązkową kartę.

4x Double Colorless Energy  
Pomimo tego, że jedynie Tapu Lele GX oraz Gallade mają w koszcie swoich ataków podwójną energię to tak naprawdę najwięcej na niej zyskuje właśnie Gardevoir GX. Atak Infinite Force wymaga minimum 1 Fairy, ale obrażenia są już zwiększone za dowolną energię. Tak więc 1 Double Colorless Energy dodaje nam 60 punktów obrażeń.

8x Fairy  
Taka liczba podstawowych energii to chyba obecnie standard. Nie za dużo i nie za mało. Jeżeli parę z nich znajdzie się w discardzie to jesteśmy w stanie odzyskać je Super Rodem. Większa ilość zaburzyłaby konsystencję i dobieralibyśmy ich zbyt dużo przed wystawieniem pierwszego Gardevoir GX.  
Przedstawiona talia jest jedną z tych, które lubię określać mianem „Wielkiego Trio” (Volcanion EX, Metagross GX oraz Gardevoir GX). Talia może nie radzić sobie z taliami takimi jak Metagross GX, czy Greninja BREAK, ale zdecydowanie jest faworytem w grach na Tapu Bulu GX i Volcaniona EX. Co więcej, w formacie bez VS Seekera atak Twilight GX daje niesamowitą przewagę na każdego przeciwnika, a zwłaszcza na Garbodora. Duża ilość punktów życia też nie ułatwia gry Drakraiowi i Alolan Ninetalesowi. Ostatnie miesiące pokazują, że ogniste talie zostały powoli wyparte z wyższych stolików przez Gardevoir GX, a to doprowadziło to reakcji, w wyniku której teraz widzimy tam Metagrossy GX. Pozostaje liczyć na to, że ogień powróci,  
a wraz z nim fairy. 

Do napisania!  
/Panda
