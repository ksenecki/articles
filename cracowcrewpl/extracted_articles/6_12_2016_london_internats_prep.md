# London International Championships – Przygotowania  

December 6, 2016  
Kategorie: Artykuły, Talie  

Cześć!  
Minął już rok od założenia kanału Cracow Crew. Kto mógł przypuszczać, że zleci to tak szybko. Wszystko zaczęło się niewinnie, od wypadu na Arena Cup Berlin w 2015 roku. Byliśmy tak podekscytowani samym turniejem, że zdecydowaliśmy się pokazać wszystkim graczom jako „Ekipa z Krakowa”.
Potrzebne były dobrej jakości koszulki, co do tego nie było wątpliwości, do tego chwytliwa nazwa, logo i kolory. Kiedy wszystko zostało zorganizowane, pojechaliśmy na miejsce i gdy przyszło nam grać to nawalił czynnik ludzki. Talie nietrafione w metę, modyfikowane na chwilę przed turniejem, brak ogrania, czyli krótko – „kompletna klapa”. Pomimo beznadziejnych wyników powiedzieliśmy sobie: „To świetna impreza i chcemy tu być w następnym roku”. Trwaliśmy w napięciu nasłuchując jakichkolwiek informacji dotyczących daty Arena Cup Berlin 2016, a tu niespodzianka.
TPCi zmienia strukturę turniejów, nie ma już Arena Cupów, nie ma ECC, zostają Regionalsy i powstaje turniej o nazwie International Championships.
Nie poddajemy się. Rodzi się pytanie o lokalizacje i terminy tych turniejów, a główny winowajca – organizator, nie daje żadnych wskazówek.
We wrześniu pojawia się informacja o Regionalsach w Dortmundzie, Liverpoolu oraz dokładna data i lokalizacja London International Championships. Co wybrać? Nie starczy czasu i siły, żeby obskoczyć wszystkie turnieje. Po krótkiej dyskusji wraz z Bonkiem decydujemy się na wyjazd na największy europejski turniej w tym sezonie. Szybka rezerwacja hotelu w pobliżu imprezy (czwartek – poniedziałek) i lotu. Teraz pozostaje tylko największy problem – talia. Odkąd Trevenant wyrotował nie mogłem znaleźć sobie faworyta. Trochę bawiłem się taliami typu Delphox Break, Quad Talonflame, ale to nic, co dawałoby realne szanse na sukces na większym turnieju. Pozostawało śledzić rezultaty turniejów na całym świecie w poszukiwaniu natchnienia. Podczas kiedy oczy wszystkich były zwrócone w stronę Regionalsów w Orlando, ja postanowiłem przyjrzeć się rezultatom turnieju zorganizowanego podczas targów gier w Essen. Bardzo dobre wyniki osiągnęli członkowie Team Limitless, a wśród nich Robin Schulz, którego talia na Giratinie EX i Garbodorze bardzo przypadła mi do gustu – stabilny rozstaw, dysrupcja, blokowanie ability, tooli, specjalnych energii i stadionów. To co Pandy lubią najbardziej!

3x Giratina EX  
1x Lugia EX  
2x Shaymin EX  
1x Hoopa EX  
2x Trubbish  
2x Garbodor  
1x Magearna EX  
4x Professor Sycamore  
3x N  
3x Lysandre  
1x Pokemon Center Lady  
1x Team Flare Grunt  
1x Skyla  
4x VS Seeker  
4x Ultra Ball  
4x Crushing Hammer  
4x Trainers’ Mail  
2x Enhanced Hammer  
3x Float Stone  
3x Fighting Fury Belt  
1x Special Charge  
2x Parallel City  
4x Double Colorless Energy  
4x Double Dragon Energy  

Mając na uwadze obecność Vespiquen na lokalnych turniejach zastąpiłem 1 Lysandre nowym supporterem – Karen. Pierwszy lokalny turniej i niespodzianka – talia przejeżdża się jak ciężarówka po wszystkim na co trafiłem, oddaje tylko pojedyncze prize i daje mi zwycięstwo. Mile zaskoczony postanowiłem pojawić się tą talią 29.10.2016 na dużym krakowskim turnieju, który organizowałem przy pomocy sklepu Dragonus. Przed rozpoczęciem rozgrywki zamieniłem Pokemon Center Lady na Olympię, która moim zdaniem jest bardziej uniwersalna. Niespecjalnie wiem jak skomentować mój występ na tym turnieju. Pierwsza runda – mirror na Bonka, brak komentarza. Druga runda – gram na DarkTinę prowadzoną przez Szymona, bardzo ciężki mecz. Trzecia runda – Mega Mawile EX Andersa. To jakaś kpina, najpierw gram na 2 Giratiny, a potem na wróżki, które biją mnie po weaknessie. Zdemotywowany i zdekoncentrowany zaczynam już myśleć o tym, gdzie popełniłem błędy i remisuję dwie następne rundy.  
Porażka. 
Godziny testów i rozważań doprowadziły do tego, że z talii wyleciała Magearna EX oraz Karen. Karty te zastąpiłem Silent Labem oraz dodatkową Lugią EX, które miały mi pomóc podczas gier z Volcanionami oraz wszelkiego typami wróżek. Pomimo starań nie byłem w stanie znaleźć sposobu na Mega Scizory EX, ale nie można mieć w tego typu talii odpowiedzi na wszystko. W międzyczasie miejsce mają Regionalsy w Liverpoolu, na których Robin, grając swoja Giratiną, zajmuje miejsce w ścisłej czołówce. 
Pełen pozytywnej energii wybieram się na następny lokalny turniej, na którym chcę potestować zmiany, które wprowadziłem. Gram kolejno na Volcaniony, Mega Ampharos EX/Jolteon EX oraz Rainbow Force. Wygrywam turniej, ale najważniejsze są wnioski, jakie mogłem wyciągnąć.  
Dodatkowa Lugia EX była świetnym pomysłem, to ona dała jakieś możliwości w grze na wróżki. Silent Lab niestety mnie nie przekonał. Trzeci stadion jest tutaj przydatny, ale efekt tego konkretnego nie przydał mi się ani razu. Nie wprowadzając żadnych zmian przystępuję do kolejnego, trzeciego już lokalnego turnieju pod znakiem Giratiny EX. W pierwszej rundzie trafiam na darki i co tu dużo mówić – Yveltal EX jest straszny, nie ma litości. Dalej jest  
trochę lepiej, ale niewiele. Talia czasem się zacina, stawia problemy – zupełnie jakby chciała powiedzieć: „Nie chcę jechać do Londynu”. Nie wiem co robić.  
Przychodzi czas na Regionalsy w Dortmundzie. Na nich parę niespodzianek pokroju Regice/Glaceon EX/Garbodor/Hammers, Raikou/Jolteon EX/Electrode no i zatrzęsienie Greninjy oraz Yveltali. Zarówno na Greninje jak i Yveltale mam słabo. Gwóźdź do trumny dobija Rainbow Force, który wygrywa cały turniej. Meta jest bezlitosna, wszystko wskazuje na to, że talia, którą ogrywałem tyle czasu jest skazana na porażkę. Niemniej ja się nie poddaję. Długo ogrywałem ten deck i nie dam za wygraną.  
Daje się zauważyć, że ludzie znów wkładają Jirachi do talii. Pojawia się dużo wróżek, co widać podczas Regionalsów w Ft Wayne w stanie Indiana. Do top 16 dostaje się tak Giratina, która gra na 2 Magearnach EX. Jako, że wydaje się być on dobrą odpowiedzią na oba powyższe zagrożenia to po namyśle postanawiam znów wrzucić ją do talii. Dzięki swojemu metalowemu typowi za 1 metalową energię i 1 DCE zabija na 1 atak pokemony typu fairy. Jedną Lugię EX zastępuję więc Magearną EX, która ma koszt ucieczki równy 1, a dodatkowym atutem jest możilowść znokautowania Shaymina EX przy mniejszym nakładzie zasobów. Minusem jest to, że potrzebuje ona metalowych energii. Wyciągam zatem 1 Lugię EX, 1 Trainers’ Mail, aby dać  
jej możliwość atakowania i tak przygotowany udaję się na ostatni lokalny turniej przed wylotem do Londynu. 

3x Giratina EX  
1x Lugia EX  
2x Shaymin EX  
1x Hoopa EX  
2x Trubbish  
2x Garbodor  
1x Magearna EX4x Professor Sycamore  
3x N  
2x Lysandre  
1x Olympia  
1x Team Flare Grunt  
1x Skyla  
4x VS Seeker  
4x Ultra Ball  
4x Crushing Hammer  
3x Trainers’ Mail  
2x Enhanced Hammer  
3x Float Stone  
3x Fighting Fury Belt  
1x Special Charge  
2x Parallel City4x Double Colorless Energy  
4x Double Dragon Energy  
2x Metal Energy

Turniej wypadł słabo. Wygranie połowy gier nie jest czymś, czym powinno się chwalić, zwłaszcza przygotowując się do takiej imprezy jak London International Championships. Niemniej należy zwrócić uwagę na to, że Greninje są bardzo trudnym matchupem, a gry na mill-deck są prawie niemożliwe do wygrania. Ja jestem zadowolony z przebiegu turnieju. Nie miałem wcześniej okazji grać na Houndoomy EX i była to lekcja, której potrzebowałem. Myślę, że przy odrobinie szczęścia będę w stanie doprowadzić do remisu, bo o wygranej w formacie bo3 nie ma co nawet liczyć.
Najważniejsze jest to, że wnioski zostały wyciągnięte i teraz trzeba wykorzystać potencjał talii do maksimum, a tam, gdzie zabraknie umiejętności pomóc sobie szczęściem.  
Trzymajcie mocno kciuki za całą ekipę z Polski!  

/Panda  