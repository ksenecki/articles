# Talonflame/Sylveon GX

August 4, 2017  
Kategorie: Talie

W swoim poprzednim tekście dotyczącym mojego wyboru talii na OTP 2017 zaznaczyłem, że oprócz Garbodora GUR testowałem również Sylveona GX. Bardzo przeszkadzało mi to, że można go było bardzo łatwo wyłączyć Silent Labem lub Hex Maniaciem rzuconym w pierwszej turze. Wraz z  
nadchodzącą rotacją znika ten problem. Co więcej – dodatek Burning Shadows daje nam bardzo ciekawą zabawkę w postaci Plumerii.  
Idea talii jest bardzo prosta. Grając niesamowitą ilość kart przeszkadzających naszemu przeciwnikowi w zbudowaniu przewagi staramy się przewinąć jego talię. Kiedy na początku tury nie jest w stanie dobrać karty to przegrywa. Rzućmy więc okiem na przykładowy wariant talii.

3x Talonflame STS  
4x Eevee SUM  
3x Sylveon GX GUR  
4x Team Flare Grunt  
4x Plumeria  
2x N  
3x Guzma  
3x Team Rocket’s Handiwork  
1x Delinquent  
4x Crushing Hammer  
2x Enhanced Hammer  
4x Puzzle of Time  
4x Max Potion  
2x Field Blower  
1x Red Card  
1x Super Rod  
3x Chaos Tower  
11x Fairy  
1x Double Colorless Energy  

3x Talonflame STS  
Na widok trzech sztuk pokemona Stage 2 w talii bez podstawek niektórzy mogą mieć mieszane uczucia. Na szczęście umiejętność Gale Wings pozwala wykorzystać Talonfalme w taliach, które potrzebują trochę czasu na zbudowanie przewagi na stole. Przykładem mogą być niektóre warianty Greninjy, czy też choćby talia na Delphoxie BREAK, którą swego czasu testowałem. Tutaj Pokemon ten jest naszą wirtualną, siódmą nagrodą, a darmowa ucieczka przyda się w połączeniu z Guzmą. W późniejszym etapie rozgrywki stanowi też wyśmienite paliwo dla Plumerii.

4x Eevee SUM  
Podstawka Pokemona, na którym opiera się nasza talia. Co tu dużo mówić. Dzięki umiejętności Energy Evolution poprzez podłożenie podstawowej karty energii jesteśmy w stanie ewoluować go w Sylveona GX zaraz po wystawieniu.

3x Sylveon GX GUR  
Pomimo tego, że atak Magical Ribbon nie zadaje obrażeń, to nie powinniśmy go dyskwalifikować. Możliwość wyszukania dowolnych trzech kart z talii daje nam dużą przewagę. Musimy pamiętać, że wkraczamy w format bez VS Seekerów, więc naszemu przeciwnikowi zostaną do dyspozycji jedynie karty takie jak N, Ilima bądź Wicke, z czego tylko N zobaczymy w 3-4 sztukach w każdej talii.

4x Team Flare Grunt  
Obowiązkowa karta w każdej dysrupcyjnej talii. Chcemy grać 4 sztuki nawet gdybyśmy mieli do dyspozycji VS Seekery. Pewny discard energii podłożonej pod aktywnego Pokemona naszego przeciwnika bez negatywnych efektów po naszej stronie.

4x Plumeria  
Karta z najnowszego dodatku, która pozwala nam zniszczyć dowolną energię przeciwnika. Niczym Crushing Hammer, ale bez efektu rzucania kostką. Rewelacja! Minusem jest obowiązek odrzucenia 2 dodatkowych kart z naszej ręki. Jest to jedna z sytuacji, gdzie Talonflame przychodzi z pomocą -> skoro jest bezużyteczny, jeżeli nim nie zaczniemy to możemy go teraz odrzucić.

2x N  
Obecność N w tej talii można poddawać dyskusji. Osobiście lubię mieć możliwość wtasowania swojej ręki, gdy zauważam, że zaczynam się przewijać szybciej niż mój przeciwnik. Jest to też świetny sposób na zaburzenie strategii przeciwnika w późniejszym etapie rozgrywki.

3x Guzma  
Czymś musimy zastąpić brak Lysandre. Wyciąganie na aktyw przeciwnika Pokemona z dużym kosztem ucieczki i bez energii jest i było często sposobem na kupienie sobie trochę czasu. Teraz efekt ten połączony jest ze Switchem, co daje opcję na Specjalne Kondycje.

3x Team Rocket’s Handiwork  
Niezwykle ważna karta w naszej talii. Pozwala przyspieszyć proces przewijania przeciwnika i w odpowiedniej sytuacji może nam wygrać grę. Przykład widzieliśmy na OTP2017 w meczu między Karsem i Matilolem.

1x Delinquent  
Wiele wariantów talii na Sylveonie GX opiera się głównie na zagrywaniu stadionów i Delinquentów. Osobiście nie odpowiada mi taki styl rozgrywki.  
Wielu ludzi stara się grać naokoło tej karty cały czas mając na ręce 4 lub więcej kart. Dobrze mieć ją tak „na wszelki wypadek”, ale ja wolę skupić się na ingerencji w „stół”.

4x Crushing Hammer  
Nie przepadam za kartami „flipanymi”, ale czasem nie pozostaje nam nic innego. Podobnie jest i w tym przypadku. Trafiony rzut kostką oznacza odrzucenie dowolnej energii przeciwnika i możliwość dogrania supportera w tej samej turze. Na razie sprawdza się dobrze, ale kto wie, może w przyszłości zastąpię go kartami takimi jak Team Skull Grunt.

2x Enhanced Hammer  
Specjalne energie wracają do łask, zwłaszcza Double Colorless Energy. Warto mieć to na uwadze i włożyć do talii pewną odpowiedź, ponieważ może się przydać zarówno na agresywne, jak i kontrolne talie.

4x Puzzle of Time
Po stracie VS Seekera jest to nasza jedyna możliwość odzyskania już raz zagranej karty item lub supporter. Bardzo często może okazać się, że jeden z nich wyląduje w nagrodach, więc należy grać je bardzo rozważnie.

4x Max Potion  
Max Potion pozwala nam przywrócić naszego Sylveona GX do stanu używalności. Acerola z najnowszego dodatku wydaje się być tutaj ciekawym dodatkiem, moim zdaniem wymaga to większej ilości testów. Na chwilę obecną, podczas moich testów nie miałem czasu na zagranie Aceroli. Max Potion + Team Flare Grunt jest dużo lepszy.

2x Field Blower  
Jestem wielkim fanem tej karty, jest rewelacyjna. W każdej talii staram się grać 2 sztuki, to dobra liczba. Biorąc pod uwagę obecność dużej ilości tooli i stadionów 1 Blower to za mało, a 3 miałyby sens tylko, jeżeli używamy umiejętności naszych Pokemonów i bardzo przeszkadza nam obecność Garbodora z Garbotoxin.

1x Red Card  
Idealna karta na rozpoczęcie rozgrywki. Zwłaszcza, jeżeli przeciwnik dostał dodatkowe karty, ponieważ nie mieliśmy Pokemona Basic. W połączeniu z Delinquentem może bardzo namieszać.

1x Super Rod  
Niektórzy mogliby powiedzieć, że karta ta nie wydaje się być tutaj potrzebna. Zauważyłem, że nie wykorzystuję jej tak często jakbym chciał, ale jeżeli już dochodzi do sytuacji, kiedy muszę wtasować Pokemona do talii to ratuje mi ona skórę. Sam lubię mieć opcje, zwłaszcza, jeżeli sam mam grać na talię, która niszczy energie.

3x Chaos Tower  
Specjalne Kondycje są naszym przekleństwem. Już jedna tura bez ataku Magical Ribbon może być dla nas zgubna. Dodatek Burning Shadows daje nam bardzo dużą ilość kart nakładających niechciane przez nas efekty. Ten stadion da nam opcję na Confuse i Paraliż.

11x Fairy  
2 najważniejsze karty, jakich potrzebujemy na starcie gry to Eevee i podstawowa energia Fairy. Bez tego nie jesteśmy w stanie zbudować Sylveona GX i atakować Magical Ribbon. 10 energii to moim zdaniem zbyt małą ilość, aby mieć pewność, że znajdzie się na ręce startowej. 11 jest w sam raz.

1x Double Colorless Energy  
Jedna, pojedyncza pozwoli nam z zaskoczenia zaatakować naszym atakiem GX. Wiele ludzi używało dwóch, ale bardzo dużo grałem tą talią w poprzednim formacie i nigdy nie potrzebowałem drugiej DCE. Ataku Fairy Wind używałem naprawdę sporadycznie, a Plea GX działa przecież tylko raz na grę.   

Talia przedstawia się solidnie. Będzie miała sporo dobrych match-upów. Niestety pojedynki na talie takie jak Metagross GX lub VikaBulu są dla na automatyczną przegraną. Nie jesteśmy w stanie grać na coś, co ładuje się w jedną turę i zabija nas 1 atakiem. To niewykonalne. Myślę, że poświęcę tej talii jeszcze trochę czasu i postaram się ją dopracować. To może być czarny koń na turniejach po rotacji.

Do następnego.  
/Panda